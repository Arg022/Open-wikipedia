 

![](//upload.wikimedia.org/wikipedia/commons/thumb/d/d6/1leftarrow_blue.svg/18px-1leftarrow_blue.svg.png) Voce principale: **[Dragon Ball](/wiki/Dragon_Ball "Dragon Ball")**.

[![](//upload.wikimedia.org/wikipedia/it/thumb/b/bf/Dragon_Ball.png/290px-Dragon_Ball.png)](/wiki/File:Dragon_Ball.png)

I protagonisti di _[Dragon Ball](/wiki/Dragon_Ball "Dragon Ball")_ nella sigla finale originale.

Questa è la lista dei **personaggi di _[Dragon Ball](/wiki/Dragon_Ball "Dragon Ball")_**, [manga](/wiki/Manga "Manga") scritto e illustrato da [Akira Toriyama](/wiki/Akira_Toriyama "Akira Toriyama"). Gli stessi compaiono anche nelle serie televisive [anime](/wiki/Anime "Anime"), nei film e nei media derivati. La serie prende posto in un [universo immaginario](/wiki/Universo_immaginario "Universo immaginario") nel quale compare in due occasioni anche il cast di _[Dr. Slump](/wiki/Dr._Slump "Dr. Slump")_, precedente opera di Toriyama.

Indice
------

*   [1 Creazione](#Creazione)
*   [2 Personaggi principali](#Personaggi_principali)
    *   [2.1 Son Goku](#Son_Goku)
    *   [2.2 Bulma](#Bulma)
    *   [2.3 Maestro Muten](#Maestro_Muten)
    *   [2.4 Crilin](#Crilin)
    *   [2.5 Yamcha](#Yamcha)
    *   [2.6 Tenshinhan](#Tenshinhan)
    *   [2.7 Jiaozi](#Jiaozi)
    *   [2.8 Yajirobei](#Yajirobei)
    *   [2.9 Piccolo](#Piccolo)
    *   [2.10 Son Gohan](#Son_Gohan)
    *   [2.11 Vegeta](#Vegeta)
    *   [2.12 Trunks](#Trunks)
    *   [2.13 Son Goten](#Son_Goten)
*   [3 Draghi](#Draghi)
    *   [3.1 Shenron](#Shenron)
    *   [3.2 Polunga](#Polunga)
*   [4 Divinità](#Divinità)
    *   [4.1 Dei della Terra](#Dei_della_Terra)
        *   [4.1.1 Dio](#Dio)
        *   [4.1.2 Dende](#Dende)
    *   [4.2 Re Enma](#Re_Enma)
    *   [4.3 Re Kaioh](#Re_Kaioh)
        *   [4.3.1 Re Kaioh del Nord](#Re_Kaioh_del_Nord)
    *   [4.4 Kaiohshin](#Kaiohshin)
        *   [4.4.1 Kaiohshin dell'Est](#Kaiohshin_dell'Est)
        *   [4.4.2 Anziano Kaiohshin](#Anziano_Kaiohshin)
*   [5 Antagonisti](#Antagonisti)
    *   [5.1 Banda di Pilaf](#Banda_di_Pilaf)
        *   [5.1.1 Pilaf](#Pilaf)
        *   [5.1.2 Mai](#Mai)
        *   [5.1.3 Shu](#Shu)
    *   [5.2 Red Ribbon](#Red_Ribbon)
        *   [5.2.1 Comandante Red](#Comandante_Red)
        *   [5.2.2 Segretario Black](#Segretario_Black)
        *   [5.2.3 Generale White](#Generale_White)
        *   [5.2.4 Sergente Metallic](#Sergente_Metallic)
        *   [5.2.5 Sergente Murasaki](#Sergente_Murasaki)
        *   [5.2.6 Androide 8](#Androide_8)
        *   [5.2.7 Generale Blu](#Generale_Blu)
        *   [5.2.8 Dark](#Dark)
        *   [5.2.9 Capitano Yellow](#Capitano_Yellow)
        *   [5.2.10 Capitano Silver](#Capitano_Silver)
    *   [5.3 Scuola dell'Eremita della Gru](#Scuola_dell'Eremita_della_Gru)
        *   [5.3.1 Taobaibai](#Taobaibai)
        *   [5.3.2 Eremita della Gru](#Eremita_della_Gru)
    *   [5.4 Famiglia demoniaca](#Famiglia_demoniaca)
        *   [5.4.1 Grande Mago Piccolo](#Grande_Mago_Piccolo)
        *   [5.4.2 Pianoforte](#Pianoforte)
        *   [5.4.3 Tamburello](#Tamburello)
        *   [5.4.4 Cembalo](#Cembalo)
        *   [5.4.5 Tamburo](#Tamburo)
    *   [5.5 Saiyan](#Saiyan)
        *   [5.5.1 Radish](#Radish)
        *   [5.5.2 Nappa](#Nappa)
        *   [5.5.3 Re Vegeta](#Re_Vegeta)
    *   [5.6 Armata di Freezer](#Armata_di_Freezer)
        *   [5.6.1 Freezer](#Freezer)
        *   [5.6.2 Zarbon](#Zarbon)
        *   [5.6.3 Dodoria](#Dodoria)
        *   [5.6.4 Kyui](#Kyui)
        *   [5.6.5 Apool](#Apool)
        *   [5.6.6 Saibaiman](#Saibaiman)
        *   [5.6.7 Squadra Ginew](#Squadra_Ginew)
            *   [5.6.7.1 Ginew](#Ginew)
            *   [5.6.7.2 Likoom](#Likoom)
            *   [5.6.7.3 Butter](#Butter)
            *   [5.6.7.4 Jeeth](#Jeeth)
            *   [5.6.7.5 Guldo](#Guldo)
        *   [5.6.8 Re Cold](#Re_Cold)
    *   [5.7 Cyborg del Dottor Gelo](#Cyborg_del_Dottor_Gelo)
        *   [5.7.1 Cell](#Cell)
        *   [5.7.2 Dottor Gelo](#Dottor_Gelo)
        *   [5.7.3 Numero 16](#Numero_16)
        *   [5.7.4 Numero 17](#Numero_17)
        *   [5.7.5 Numero 18](#Numero_18)
        *   [5.7.6 Numero 19](#Numero_19)
    *   [5.8 Esercito di Babidy](#Esercito_di_Babidy)
        *   [5.8.1 Majin Bu](#Majin_Bu)
        *   [5.8.2 Babidy](#Babidy)
        *   [5.8.3 Darbula](#Darbula)
        *   [5.8.4 Yamu e Spopovitch](#Yamu_e_Spopovitch)
        *   [5.8.5 Puipui](#Puipui)
        *   [5.8.6 Yakon](#Yakon)
*   [6 Altri personaggi](#Altri_personaggi)
    *   [6.1 Vari](#Vari)
        *   [6.1.1 Bardack](#Bardack)
        *   [6.1.2 Dottor Brief](#Dottor_Brief)
        *   [6.1.3 Olong](#Olong)
        *   [6.1.4 Stregone del Toro](#Stregone_del_Toro)
        *   [6.1.5 Chichi](#Chichi)
        *   [6.1.6 Lunch](#Lunch)
        *   [6.1.7 Baba](#Baba)
        *   [6.1.8 Nonno Son Gohan](#Nonno_Son_Gohan)
        *   [6.1.9 Bora](#Bora)
        *   [6.1.10 Upa](#Upa)
        *   [6.1.11 Karin](#Karin)
        *   [6.1.12 Mutaito](#Mutaito)
        *   [6.1.13 Mr. Popo](#Mr._Popo)
        *   [6.1.14 Capo Anziano](#Capo_Anziano)
        *   [6.1.15 Muri](#Muri)
        *   [6.1.16 Nail](#Nail)
        *   [6.1.17 Mr. Satan](#Mr._Satan)
        *   [6.1.18 Videl](#Videl)
        *   [6.1.19 Kibith](#Kibith)
        *   [6.1.20 Gotenks](#Gotenks)
        *   [6.1.21 Vegeth](#Vegeth)
        *   [6.1.22 Bra](#Bra)
        *   [6.1.23 Ub](#Ub)
    *   [6.2 Personaggi introdotti negli anime](#Personaggi_introdotti_negli_anime)
        *   [6.2.1 Garlic Jr.](#Garlic_Jr.)
        *   [6.2.2 Broly](#Broly)
        *   [6.2.3 Paikuhan](#Paikuhan)
*   [7 Note](#Note)
*   [8 Bibliografia](#Bibliografia)
*   [9 Voci correlate](#Voci_correlate)
*   [10 Collegamenti esterni](#Collegamenti_esterni)

Creazione
---------

\[[modifica](/w/index.php?title=Personaggi_di_Dragon_Ball&veaction=edit&section=1 "Modifica la sezione Creazione") | [modifica wikitesto](/w/index.php?title=Personaggi_di_Dragon_Ball&action=edit&section=1 "Edit section's source code: Creazione")\]

I primi personaggi della serie sono basati sul classico della [letteratura cinese](/wiki/Letteratura_cinese_classica "Letteratura cinese classica") _[Il viaggio in Occidente](/wiki/Il_viaggio_in_Occidente "Il viaggio in Occidente")_: Son Goku deriva da [Sun Wukong](/wiki/Sun_Wukong "Sun Wukong"), Bulma dal monaco [Sanzang](/wiki/Sanzang "Sanzang"), Olong da [Zhu Wuneng](/wiki/Zhu_Wuneng "Zhu Wuneng") e Yamcha da [Sha Wujing](/wiki/Sha_Wujing "Sha Wujing"). I nomi di molti personaggi di _Dragon Ball_ derivano da giochi di parole che accomunano i personaggi appartenenti agli stessi gruppi. Così per esempio la famiglia demoniaca ha nomi ispirati agli strumenti musicali; Bulma e i suoi due figli Trunks e Bra hanno nomi che derivano dalla biancheria intima; i Saiyan sono collegati alle verdure e i membri della Squadra Ginew hanno nomi ispirati ai latticini; infine il nome di Freezer significa "congelatore" in inglese e tutti i suoi sottoposti hanno nomi ispirati ad alimenti normalmente posti nel frigorifero: frutta (kiwi, durian, zaban), verdura e latticini; inoltre suo padre si chiama Re Cold e suo fratello Cooler[\[1\]](#cite_note-1).

Durante lo sviluppo iniziale dell'arco dei cyborg, Toriyama desiderava puntare sui soli Numero 19 e 20. Dopo avere parlato con il suo ex-editore Kazuhiko Torishima sul futuro della serie gli fu consigliato, tuttavia, di creare nuovi antagonisti per Goku. Toriyama pensò così ai personaggi di Numero 17, 18 e 16, ma il suo editore, non convinto di questi antagonisti, lo persuase a inserire un ulteriore nemico, Cell[\[2\]](#cite_note-2)[\[3\]](#cite_note-3).

Personaggi principali
---------------------

\[[modifica](/w/index.php?title=Personaggi_di_Dragon_Ball&veaction=edit&section=2 "Modifica la sezione Personaggi principali") | [modifica wikitesto](/w/index.php?title=Personaggi_di_Dragon_Ball&action=edit&section=2 "Edit section's source code: Personaggi principali")\]

### Son Goku

\[[modifica](/w/index.php?title=Personaggi_di_Dragon_Ball&veaction=edit&section=3 "Modifica la sezione Son Goku") | [modifica wikitesto](/w/index.php?title=Personaggi_di_Dragon_Ball&action=edit&section=3 "Edit section's source code: Son Goku")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Son Goku](/wiki/Son_Goku "Son Goku")**.

Son Goku (孫 悟空[?](/wiki/Aiuto:Giapponese "Aiuto:Giapponese"), _Son Gokū_), chiamato solitamente Goku, è il [protagonista](/wiki/Protagonista "Protagonista") dell'opera. Puro di cuore, ama molto mangiare, allenarsi e mettersi alla prova combattendo contro avversari sempre più forti. Nonostante la sua immensa forza egli non agisce mai egoisticamente ma al contrario salva più volte la Terra e l'universo dalle forze del male. Nel crearlo Toriyama si è basato su [Sun Wukong](/wiki/Sun_Wukong "Sun Wukong"), personaggio coprotagonista de _[Il viaggio in Occidente](/wiki/Il_viaggio_in_Occidente "Il viaggio in Occidente")_. Allenato prima dal Maestro Muten e in seguito da Dio, Goku diverrà via via sempre più forte, sconfiggendo vari avversari, incluso il Grande Mago Piccolo, e dando prova di essere il guerriero più forte del mondo. Cinque anni dopo il 23º Torneo Tenkaichi Goku scopre di appartenere alla razza dei [Saiyan](/wiki/Saiyan "Saiyan"), di chiamarsi Kakaroth (Kaarot nel doppiaggio italiano dell'adattamento animato) e che la sua missione originale era quella di sterminare i terrestri. Per salvare suo figlio Gohan dal proprio fratello Radish si allea con Piccolo e infine si sacrifica per permettere a quest'ultimo di uccidere il malvagio extraterrestre. A partire da questo momento Goku subisce una rapida escalation di potere che lo porta in poco tempo a tramutarsi in un Super Saiyan e a sconfiggere Freezer, Cell (che verrà sconfitto dal figlio Gohan) e Majin Bu, potenti nemici che minacciano la pace nell'universo.

### Bulma

\[[modifica](/w/index.php?title=Personaggi_di_Dragon_Ball&veaction=edit&section=4 "Modifica la sezione Bulma") | [modifica wikitesto](/w/index.php?title=Personaggi_di_Dragon_Ball&action=edit&section=4 "Edit section's source code: Bulma")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Bulma](/wiki/Bulma "Bulma")**.

Bulma (ブルマ[?](/wiki/Aiuto:Giapponese "Aiuto:Giapponese"), _Buruma_) è una ragazza di bell'aspetto, intelligente, ma anche testarda, che all'inizio della storia crea il radar cerca-sfere per localizzare le sfere del drago. Parte, dunque, per cercare le sfere imbattendosi in Goku e, impressionata dalla forza di quest'ultimo, lo convince a unirsi a lei. Successivamente, dopo una lunga relazione con Yamcha, Bulma si sposa con Vegeta, da cui avrà due figli, Trunks e Bra. Nel corso della serie si fa notare per le sue abilità tecniche e invenzioni. Il personaggio di Bulma si basa sia sulla principessa del manga _[Dragon Boy](/wiki/Dragon_Boy "Dragon Boy")_[\[4\]](#cite_note-daizenshu2p46-4), che sul monaco [Sanzang](/wiki/Sanzang "Sanzang"), il coprotagonista del racconto _Il viaggio in Occidente_[\[5\]](#cite_note-daizenshu2p261-5).

### Maestro Muten

\[[modifica](/w/index.php?title=Personaggi_di_Dragon_Ball&veaction=edit&section=5 "Modifica la sezione Maestro Muten") | [modifica wikitesto](/w/index.php?title=Personaggi_di_Dragon_Ball&action=edit&section=5 "Edit section's source code: Maestro Muten")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Maestro Muten](/wiki/Maestro_Muten "Maestro Muten")**.

Il Maestro Muten (武天老師[?](/wiki/Aiuto:Giapponese "Aiuto:Giapponese"), _Muten-Roshi_), anche detto Eremita della Tartaruga, o Genio delle Tartarughe di Mare nel doppiaggio italiano dell'adattamento animato, è un arzillo vecchietto esperto di arti marziali. Vive in una casetta su un'isola sperduta in mezzo all'oceano, la Kame House, insieme alla sua tartaruga, Umigame (海亀[?](/wiki/Aiuto:Giapponese "Aiuto:Giapponese")). Accetta di allenare Goku, Crilin e Yamcha e insegna loro la tecnica chiamata Kamehameha. Nel prosieguo della storia il suo ruolo si fa via via più marginale[\[6\]](#cite_note-p60-61-6).

### Crilin

\[[modifica](/w/index.php?title=Personaggi_di_Dragon_Ball&veaction=edit&section=6 "Modifica la sezione Crilin") | [modifica wikitesto](/w/index.php?title=Personaggi_di_Dragon_Ball&action=edit&section=6 "Edit section's source code: Crilin")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Crilin](/wiki/Crilin "Crilin")**.

Crilin (クリリン[?](/wiki/Aiuto:Giapponese "Aiuto:Giapponese"), _Kuririn_), Crili nel doppiaggio italiano dell'adattamento animato, è un combattente che viene accolto come allievo dal Maestro Muten. Inizialmente appare un po' arrogante, antipatico e molto competitivo, ponendosi in contrasto con Goku, ma con il tempo diventa il suo migliore amico. Segue tutte le avventure della saga al fianco di Goku, supportandolo anche in situazioni particolarmente critiche e finendo per essere ucciso (e successivamente resuscitato) durante le faide contro il [Grande Mago Piccolo](/wiki/Grande_Mago_Piccolo "Grande Mago Piccolo"), [Freezer](/wiki/Freezer_\(personaggio\) "Freezer (personaggio)") e infine [Majin Bu](/wiki/Majin_Bu "Majin Bu"). Si sposa con Numero 18, da cui avrà una figlia, Marron (マーロン[?](/wiki/Aiuto:Giapponese "Aiuto:Giapponese"), _Māron_)[\[7\]](#cite_note-p64-65-7).

### Yamcha

\[[modifica](/w/index.php?title=Personaggi_di_Dragon_Ball&veaction=edit&section=7 "Modifica la sezione Yamcha") | [modifica wikitesto](/w/index.php?title=Personaggi_di_Dragon_Ball&action=edit&section=7 "Edit section's source code: Yamcha")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Yamcha](/wiki/Yamcha "Yamcha")**.

Yamcha (ヤムチャ[?](/wiki/Aiuto:Giapponese "Aiuto:Giapponese"), _Yamucha_), Iamko nel doppiaggio italiano dell'adattamento animato, è un bandito che assale Goku e Bulma all'inizio delle loro avventure per impossessarsi delle loro sfere del drago. In seguito passa da avversario ad alleato, si allena con il Maestro Muten e intraprende una lunga relazione con Bulma. È sempre accompagnato dal suo amico Pual (プーアル[?](/wiki/Aiuto:Giapponese "Aiuto:Giapponese"), _Pūaru_) (Puar nel doppiaggio italiano dell'adattamento animato), un animale parlante simile a un gatto blu, con l'abilità di potersi trasformare in qualsiasi cosa desideri. Yamcha è ispirato a Mister Ho, un personaggio ideato da Toriyama e comparso nel [manga omonimo](/wiki/Mister_Ho "Mister Ho"), e a [Sha Wujing](/wiki/Sha_Wujing "Sha Wujing"), tra i protagonisti de _Il viaggio in Occidente_.

### Tenshinhan

\[[modifica](/w/index.php?title=Personaggi_di_Dragon_Ball&veaction=edit&section=8 "Modifica la sezione Tenshinhan") | [modifica wikitesto](/w/index.php?title=Personaggi_di_Dragon_Ball&action=edit&section=8 "Edit section's source code: Tenshinhan")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Tenshinhan](/wiki/Tenshinhan "Tenshinhan")**.

Tenshinhan (天津飯(テンシンハン)[?](/wiki/Aiuto:Giapponese "Aiuto:Giapponese"), _Tenshinhan_), Tensing nel doppiaggio italiano dell'adattamento animato, è l'allievo prediletto dell'[Eremita della Gru](/wiki/Eremita_della_Gru "Eremita della Gru"), oltre che migliore amico di Jiaozi. Inizialmente malvagio, perché succube del suo maestro, è antagonista di Goku, ma successivamente, anche grazie ai consigli del Maestro Muten, decide di mettere le sue abilità al servizio del bene e si unisce ai compagni del protagonista. Tenshinhan si basa su Erlang Shen, uno dei protagonisti del racconto _Il viaggio in Occidente_[\[8\]](#cite_note-8). Nonostante Toriyama lo identifichi come un terrestre sia nel manga che nell'anime, nei _databook_ _Daizenshū_ viene menzionato che Tenshinhan discende dalla razza aliena dei Tre-Occhi e proprio per questo possiede un'incredibile forza combattiva e delle abilità speciali impossibili da effettuare per gli esseri umani[\[9\]](#cite_note-9)[\[10\]](#cite_note-10).

### Jiaozi

\[[modifica](/w/index.php?title=Personaggi_di_Dragon_Ball&veaction=edit&section=9 "Modifica la sezione Jiaozi") | [modifica wikitesto](/w/index.php?title=Personaggi_di_Dragon_Ball&action=edit&section=9 "Edit section's source code: Jiaozi")\]

Jiaozi (餃子(チャオズ)[?](/wiki/Aiuto:Giapponese "Aiuto:Giapponese"), _Chaozu_), Riff nel doppiaggio italiano dell'adattamento animato, è un combattente amico di Tenshinhan. Jiaozi si dimostra molto abile negli attacchi mentali, mentre è carente nel corpo a corpo. Pur non arrivando a eguagliare il livello combattivo dei suoi amici, è un guerriero dal grande spirito di sacrificio, pronto a morire per il bene dei suoi compagni. Sotto l'influenza negativa dell'Eremita della Gru partecipa al Torneo Tenkaichi per distruggere gli allievi del Maestro Muten. Sconfitto da Crilin, viene costretto dal suo maestro a bloccare Goku con i suoi poteri psichici durante il combattimento contro Tenshinhan. In seguito viene esortato dall'amico a fermare la tecnica, in quanto desidera combattere in maniera pulita contro il suo avversario. Per aver disobbedito al suo maestro, l'Eremita della Gru tenta di ucciderlo, ma Jiaozi viene salvato dal Maestro Muten. Unitosi al gruppo di Goku e compagni viene ucciso dal Grande Mago Piccolo e resuscitato con le sfere del drago. Nei tre anni successivi al torneo si allena duramente insieme a Tenshinhan, e, in seguito, con Dio, per prepararsi allo scontro con i Saiyan. Durante il combattimento Jiaozi attacca alle spalle Nappa, autodistruggendosi nel tentativo di eliminare il Saiyan, il quale rimane praticamente illeso. Viene quindi condotto nell'aldilà dove il suo corpo è ricostruito grazie ai poteri speciali di Dio ed è infine resuscitato con le sfere del drago di Namecc insieme a Tenshinhan, alcuni mesi dopo la sconfitta di Freezer. In seguito Jiaozi continua a sottoporsi a estenuanti allenamenti con Tenshinhan, ma il suo ruolo nella storia diventa sempre più marginale. Ritorna in _Dragon Ball Super_, aiutando i compagni nella lotta contro la [Legione di Molo](/wiki/Personaggi_di_Dragon_Ball_Super#Legione_di_Molo "Personaggi di Dragon Ball Super"): insieme a Tenshinhan affronta il Metalman [Quoitur](/wiki/Personaggi_di_Dragon_Ball_Super#Quoitur "Personaggi di Dragon Ball Super") e proprio Jiaozi riesce a batterlo. È doppiato in giapponese da Hiroko Emori e in italiano da [Federica Valenti](/wiki/Federica_Valenti "Federica Valenti") (_DB_ e _Super_), [Lara Parmiani](/wiki/Lara_Parmiani "Lara Parmiani") (_Z_),.

### Yajirobei

\[[modifica](/w/index.php?title=Personaggi_di_Dragon_Ball&veaction=edit&section=10 "Modifica la sezione Yajirobei") | [modifica wikitesto](/w/index.php?title=Personaggi_di_Dragon_Ball&action=edit&section=10 "Edit section's source code: Yajirobei")\]

Yajirobei (ヤジロベー[?](/wiki/Aiuto:Giapponese "Aiuto:Giapponese"), _Yajirobē_), Jirobay nel doppiaggio italiano dell'adattamento animato, è un [samurai](/wiki/Samurai "Samurai") dai modi rudi che porta sempre con sé una [katana](/wiki/Katana "Katana"). Nonostante la sua forza notevole, Yajirobei non sa utilizzare il ki e ha paura di confrontarsi con avversari più forti, preferendo sempre la fuga allo scontro. Incontra Goku mentre questi è alla ricerca di [Tamburello](#Tamburello), che ha da poco ucciso Crilin. Riesce a sconfiggere con un solo colpo [Cembalo](#Cembalo) e in seguito salva la vita a Goku, dopo che quest'ultimo era stato gravemente ferito dal Grande Mago Piccolo, portandolo in cima alla [Torre di Karin](/wiki/Cosmologia_di_Dragon_Ball#Torre_di_Karin "Cosmologia di Dragon Ball"). In seguito rimane a vivere col vecchio eremita. Si iscrive al 23º Torneo Tenkaichi, venendo sconfitto da Divo. Durante lo scontro con Vegeta, interviene per tagliare la coda al Saiyan trasformato in uno Scimmione, in tempo per prevenire la sconfitta di Goku, Gohan e Crilin. Il suo ruolo nella storia assume progressivamente un peso sempre più marginale, limitandosi a consegnare i [senzu](/wiki/Senzu "Senzu") di Karin a Goku e compagni e astenendosi da tutti i maggiori scontri. È doppiato in giapponese da [Mayumi Tanaka](/wiki/Mayumi_Tanaka "Mayumi Tanaka") e in italiano da [Dania Cericola](/wiki/Dania_Cericola "Dania Cericola") (_DB, Z_), [Paolo Sesana](/wiki/Paolo_Sesana "Paolo Sesana") (_Z_ ep. 239), e [Federico Zanandrea](/wiki/Federico_Zanandrea "Federico Zanandrea") (_Super_).

### Piccolo

\[[modifica](/w/index.php?title=Personaggi_di_Dragon_Ball&veaction=edit&section=11 "Modifica la sezione Piccolo") | [modifica wikitesto](/w/index.php?title=Personaggi_di_Dragon_Ball&action=edit&section=11 "Edit section's source code: Piccolo")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Piccolo (personaggio)](/wiki/Piccolo_\(personaggio\) "Piccolo (personaggio)")**.

Piccolo (ピッコロ[?](/wiki/Aiuto:Giapponese "Aiuto:Giapponese"), _Pikkoro_), Junior nel doppiaggio italiano dell'adattamento animato, è il figlio e reincarnazione del [Grande Mago Piccolo](/wiki/Grande_Mago_Piccolo "Grande Mago Piccolo"), concepito con l'obiettivo di vendicare il genitore e conquistare la Terra. Si iscrive al 23º Torneo Tenkaichi con lo pseudonimo Ma Junior e, dopo essere stato sconfitto da Goku durante la finale del torneo, è costretto ad allearsi coi precedenti avversari di fronte alla minaccia dell'arrivo dei Saiyan. In quest'occasione allena Gohan, del quale diventa grande amico e maestro. Pur precisando all'inizio che la collaborazione con Goku e compagni è solo temporanea, nel prosieguo della storia Piccolo accetta il fatto che sono alleati e suggella un rapporto di amicizia con Goku.

### Son Gohan

\[[modifica](/w/index.php?title=Personaggi_di_Dragon_Ball&veaction=edit&section=12 "Modifica la sezione Son Gohan") | [modifica wikitesto](/w/index.php?title=Personaggi_di_Dragon_Ball&action=edit&section=12 "Edit section's source code: Son Gohan")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Son Gohan](/wiki/Son_Gohan "Son Gohan")**.

Son Gohan (孫 悟飯[?](/wiki/Aiuto:Giapponese "Aiuto:Giapponese")), chiamato solitamente Gohan, è il figlio primogenito di Goku e [Chichi](/wiki/Chichi "Chichi"). All'inizio è un bambino piagnucolone e studioso che odia il combattimento. Tuttavia nasconde una grande forza combattiva, che si manifesta nei momenti di grande rabbia. Grazie agli allenamenti di Piccolo, che diventa suo grande amico oltre che maestro, Gohan impara a controllare la propria forza e a usarla contro i nemici di turno che minacciano la tranquillità e la pace sulla Terra. Toriyama pensava di rendere Gohan il nuovo protagonista della storia dopo la dipartita di Goku alla fine dell'arco di Cell, ma poi abbandonò questa idea dopo i primi capitoli dell'arco di Majin Bu[\[11\]](#cite_note-11).

### Vegeta

\[[modifica](/w/index.php?title=Personaggi_di_Dragon_Ball&veaction=edit&section=13 "Modifica la sezione Vegeta") | [modifica wikitesto](/w/index.php?title=Personaggi_di_Dragon_Ball&action=edit&section=13 "Edit section's source code: Vegeta")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Vegeta](/wiki/Vegeta "Vegeta")**.

Vegeta (ベジータ[?](/wiki/Aiuto:Giapponese "Aiuto:Giapponese"), _Bejīta_) è il principe dei Saiyan, popolo guerriero al servizio del tiranno spaziale [Freezer](/wiki/Freezer_\(personaggio\) "Freezer (personaggio)"), che giunge sulla Terra con l'intento di sterminare l'umanità e punire il traditore Goku, che ha rinnegato le sue origini e si è schierato dalla parte dei terrestri. Nello sviluppo della storia Vegeta mette da parte le sue ambizioni di conquista e si stabilisce definitivamente sulla Terra, sposando Bulma. In seguito si unisce a Goku nella lotta contro gli antagonisti di turno, diventando un personaggio positivo, seppur continui a presentare un'attitudine perlopiù arrogante ed egoista. Quando ideò Vegeta, Toriyama desiderava creare un personaggio che avesse caratteristiche, sia fisiche che mentali, diametralmente opposte al protagonista Goku[\[12\]](#cite_note-12).

### Trunks

\[[modifica](/w/index.php?title=Personaggi_di_Dragon_Ball&veaction=edit&section=14 "Modifica la sezione Trunks") | [modifica wikitesto](/w/index.php?title=Personaggi_di_Dragon_Ball&action=edit&section=14 "Edit section's source code: Trunks")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Trunks](/wiki/Trunks "Trunks")**.

Trunks (トランクス[?](/wiki/Aiuto:Giapponese "Aiuto:Giapponese"), _Torankusu_) è il figlio primogenito di Vegeta e Bulma. Appare per la prima volta da adulto, mentre sconfigge facilmente Freezer e suo padre Re Cold, prima dell'arrivo di Goku sulla Terra dal viaggio su Namecc. Rivela poi di provenire dal futuro per avvisare Goku e compagni dell'arrivo dei cyborg, che, nella sua linea temporale, hanno ucciso tutti i suoi compagni. Partecipa quindi agli scontri con i cyborg e Cell prima di tornare alla sua realtà. Nella linea temporale principale Trunks nasce appena prima dell'arrivo dei cyborg. Sette anni dopo il bambino è già capace di trasformarsi in Super Saiyan e, fuso con l'amico Goten per dar vita a Gotenks, combatte contro Majin Bu. In _Dragon Ball GT_ è uno dei personaggi principali e, ormai adulto, viaggia nel cosmo insieme a Goku e [Pan](/wiki/Pan_\(personaggio\) "Pan (personaggio)").

### Son Goten

\[[modifica](/w/index.php?title=Personaggi_di_Dragon_Ball&veaction=edit&section=15 "Modifica la sezione Son Goten") | [modifica wikitesto](/w/index.php?title=Personaggi_di_Dragon_Ball&action=edit&section=15 "Edit section's source code: Son Goten")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Son Goten](/wiki/Son_Goten "Son Goten")**.

Son Goten (孫 悟天[?](/wiki/Aiuto:Giapponese "Aiuto:Giapponese")), chiamato solitamente Goten, è il figlio secondogenito di Goku e Chichi. Identico al padre da bambino sia per aspetto che per personalità, sin da piccolo nasconde una grande forza combattiva e, già a sei anni, è in grado di trasformarsi in Super Saiyan. Goten è il migliore amico di Trunks e, nello scontro con Majin Bu, i due si fondono insieme dando vita a Gotenks. Nel finale del manga Goten, ormai cresciuto, cambia sia fisicamente che caratterialmente e risulta meno interessato al combattimento, preferendo uscire con le ragazze.

Draghi
------

\[[modifica](/w/index.php?title=Personaggi_di_Dragon_Ball&veaction=edit&section=16 "Modifica la sezione Draghi") | [modifica wikitesto](/w/index.php?title=Personaggi_di_Dragon_Ball&action=edit&section=16 "Edit section's source code: Draghi")\]

I draghi (聖龍[?](/wiki/Aiuto:Giapponese "Aiuto:Giapponese"), _seiryū_) sono creature magiche che vengono evocate dal raggruppamento delle [sfere del drago](/wiki/Sfere_del_drago "Sfere del drago"). I draghi possono esaudire uno o più desideri a coloro che li evocano ed è questo il motivo per cui le sfere del drago sono così ambite. Si presentano come gigantesche creature dragoniche; sono esseri senzienti ma il loro scopo è solo quello di esaudire la richiesta che gli viene fatta con neutralità. Ogni drago viene evocato a seconda del determinato raggruppamento di sfere, e il limite della loro magia è nei confini del potere del creatore delle sfere. Possono mantenere la loro forma fisica solo per un certo periodo di tempo, di conseguenza tendono a infastidirsi se viene impiegato troppo tempo per esprimere un desiderio. La vita del drago è legata a quella del creatore delle sfere, quindi se lui muore anche il drago smette di vivere, inoltre se un drago viene ucciso le sfere che lo evocano perdono il loro potere trasformandosi in pietra. I draghi parlano il linguaggio comune, ciò nonostante alcuni draghi possono esaudire i desideri solo se essi vengono pronunciati in uno specifico idioma.

### Shenron

\[[modifica](/w/index.php?title=Personaggi_di_Dragon_Ball&veaction=edit&section=17 "Modifica la sezione Shenron") | [modifica wikitesto](/w/index.php?title=Personaggi_di_Dragon_Ball&action=edit&section=17 "Edit section's source code: Shenron")\]

Shenron (神龍(シェンロン)[?](/wiki/Aiuto:Giapponese "Aiuto:Giapponese"), _Shenron_, lett. "Dio drago"), chiamato Shenlong nell'edizione italiana _Evergreen_ del manga, è un drago magico dal potere di esaudire i desideri. È stato creato dal [Dio della Terra](#Dio) infondendo la vita in un modellino in miniatura del dragone. Shenron viene evocato dall'unione delle sette [sfere del drago](/wiki/Sfere_del_drago "Sfere del drago") [terrestri](/wiki/Terra_\(Dragon_Ball\) "Terra (Dragon Ball)"). Può esaudire qualunque tipo di desiderio, tranne quelli che superano i suoi poteri o due volte lo stesso, né può resuscitare coloro che sono morti per cause naturali. Dopo l'unione tra Dio e Piccolo, [Dende](/wiki/Dende "Dende") subentra come nuovo Dio della Terra e amplifica i poteri di Shenron in modo che possa esaudire tre desideri invece di uno solo, anche se questi si riducono a due quando un desiderio implica di resuscitare più persone insieme[\[13\]](#cite_note-p70-71-13). In _Dragon Ball GT_ compare una controparte malvagia del drago, [Dark Shenron](/wiki/Dark_Shenron "Dark Shenron"), generato da un accumulo di energia negativa nelle sfere del drago. Purificate tutte le sfere Shenron ricompare, ma, spiegando di non poter lasciare in mano agli umani il potere delle sfere per prevenire una tragedia come quella appena verificatasi con l'apparizione di Dark Shenron e dei [draghi malvagi](/wiki/Draghi_malvagi "Draghi malvagi"), sparisce per sempre. In giapponese è doppiato da [Kenji Utsumi](/wiki/Kenji_Utsumi "Kenji Utsumi") (_DB_, _Z_ e _Kai_), [Daisuke Gōri](/wiki/Daisuke_G%C5%8Dri "Daisuke Gōri") (_GT_) e [Ryūzaburō Ōtomo](/wiki/Ry%C5%ABzabur%C5%8D_%C5%8Ctomo "Ryūzaburō Ōtomo") (_Super_) e in italiano da [Giovanni Battezzato](/wiki/Giovanni_Battezzato "Giovanni Battezzato").

### Polunga

\[[modifica](/w/index.php?title=Personaggi_di_Dragon_Ball&veaction=edit&section=18 "Modifica la sezione Polunga") | [modifica wikitesto](/w/index.php?title=Personaggi_di_Dragon_Ball&action=edit&section=18 "Edit section's source code: Polunga")\]

Polunga (ポルンガ[?](/wiki/Aiuto:Giapponese "Aiuto:Giapponese"), _Porunga_) è il drago magico evocato dalle sfere del drago di [Namecc](/wiki/Namecc "Namecc"). È molto più grande e massiccio di Shenron, inoltre ha il potere di concedere tre desideri e di esaudire più volte lo stesso. Viene evocato da Gohan e Crilin con l'aiuto di Dende per fargli riportare in vita i loro amici, ma il drago cessa di esistere durante la convocazione a causa della morte del suo creatore, il [Capo Anziano](#Capo_Anziano); ritorna attivo grazie alla resurrezione di quest'ultimo, ed esaudisce il desiderio di evacuare Namecc prima che esso esploda. Dopo la morte definitiva del Capo Anziano, [Muri](#Muri) riceve il compito di mantenere le sfere del drago e lo ricrea, rendendolo più potente e in grado di resuscitare più persone con un solo desiderio. Può essere rievocato dopo un anno namecciano, corrispondente a centotrenta giorni terrestri, meno di un terzo del periodo di attesa per il drago Shenron[\[13\]](#cite_note-p70-71-13). È doppiato in giapponese da [Junpei Takiguchi](/wiki/Junpei_Takiguchi "Junpei Takiguchi") (_Z_), Masaharu Satō (_Z_), [Daisuke Gōri](/wiki/Daisuke_G%C5%8Dri "Daisuke Gōri") (_Z_ e _Kai_) e [Ryūzaburō Ōtomo](/wiki/Ry%C5%ABzabur%C5%8D_%C5%8Ctomo "Ryūzaburō Ōtomo") (_Kai_) e in italiano da Ernesto Rossi.

Divinità
--------

\[[modifica](/w/index.php?title=Personaggi_di_Dragon_Ball&veaction=edit&section=19 "Modifica la sezione Divinità") | [modifica wikitesto](/w/index.php?title=Personaggi_di_Dragon_Ball&action=edit&section=19 "Edit section's source code: Divinità")\]

### Dei della Terra

\[[modifica](/w/index.php?title=Personaggi_di_Dragon_Ball&veaction=edit&section=20 "Modifica la sezione Dei della Terra") | [modifica wikitesto](/w/index.php?title=Personaggi_di_Dragon_Ball&action=edit&section=20 "Edit section's source code: Dei della Terra")\]

#### Dio

\[[modifica](/w/index.php?title=Personaggi_di_Dragon_Ball&veaction=edit&section=21 "Modifica la sezione Dio") | [modifica wikitesto](/w/index.php?title=Personaggi_di_Dragon_Ball&action=edit&section=21 "Edit section's source code: Dio")\]

Dio (神様[?](/wiki/Aiuto:Giapponese "Aiuto:Giapponese"), _Kami-sama_), Supremo nel doppiaggio italiano dell'adattamento animato, è la divinità che presiede la [Terra](/wiki/Terra_\(Dragon_Ball\) "Terra (Dragon Ball)"). È la controparte positiva del [Grande Mago Piccolo](/wiki/Grande_Mago_Piccolo "Grande Mago Piccolo"), entrambi generati dopo la scissione del figlio di Katattsu, un [namecciano](/wiki/Namecciani "Namecciani") dai poteri straordinari, in una parte buona e una cattiva. Dio viene presentato come una divinità saggia e altruista, che vive nel [Santuario del Dio della Terra](/wiki/Cosmologia_di_Dragon_Ball#Santuario_del_Dio_della_Terra "Cosmologia di Dragon Ball") ed è assistita dal fedele servitore e amico [Mr. Popo](/wiki/Mr._Popo "Mr. Popo"). Crea le [sfere del drago](/wiki/Sfere_del_drago "Sfere del drago") per infondere coraggio e speranza alla gente sulla Terra, ma in seguito rimane deluso quando scopre che le sue creazioni vengono utilizzate per biechi guadagni personali. Addestra il giovane Goku in previsione della battaglia contro [Piccolo](/wiki/Piccolo_\(personaggio\) "Piccolo (personaggio)"), la reincarnazione del Grande Mago Piccolo, ma, sicuro che il suo discepolo non avrebbe avuto il coraggio di uccidere il demone, perché la morte di Piccolo avrebbe causato la fine di Dio stesso, tenta di sconfiggere lui stesso il demone partecipando sotto travestimento al 23º Torneo Tenkaichi con il nome di Divo (Shen nel doppiaggio italiano dell'adattamento animato), ma viene sconfitto. In seguito Dio allena Crilin, Yamcha, Tenshinhan, Jiaozi e Yajirobei per prepararli ad affrontare Nappa e Vegeta. Scompare quando Piccolo perisce nella lotta contro di loro, per poi venire resuscitato dalle sfere del drago namecciane, accordandosi con Re Kaioh per usare le sfere della Terra per riportare in vita le vittime di Freezer sul pianeta Namecc. Infine, cosciente della minaccia dei cyborg [Numero 17](#Numero_17) e [Numero 18](/wiki/Numero_18 "Numero 18"), Dio effettua l'assimilazione con Piccolo allo scopo di renderlo abbastanza potente da sconfiggerli. Il suo lato gentile e premuroso segna la fine definitiva della malvagità nel cuore di Piccolo, rendendolo un personaggio quasi completamente puro[\[6\]](#cite_note-p60-61-6). È doppiato in giapponese da [Takeshi Aono](/wiki/Takeshi_Aono "Takeshi Aono") e in italiano da [Mario Zucca](/wiki/Mario_Zucca "Mario Zucca").

#### Dende

\[[modifica](/w/index.php?title=Personaggi_di_Dragon_Ball&veaction=edit&section=22 "Modifica la sezione Dende") | [modifica wikitesto](/w/index.php?title=Personaggi_di_Dragon_Ball&action=edit&section=22 "Edit section's source code: Dende")\]

Dende (デンデ[?](/wiki/Aiuto:Giapponese "Aiuto:Giapponese")) è il namecciano che assume la carica di Dio della Terra dopo l'unione del suo predecessore con Piccolo. È il 108° figlio del [Capo Anziano](#Capo_Anziano) e possiede vasti poteri spirituali e di guarigione. Dopo essere stato portato in salvo da Gohan e Crilin durante l'attacco di Freezer e sottoposti al suo villaggio, per dimostrare la sua riconoscenza conduce i suoi soccorritori dal Capo Anziano e li aiuta a raccogliere le sfere di Namecc ed evocare Polunga, facendo teletrasportare tutti gli abitanti di Namecc sulla Terra. Dopo la ricongiunzione di Piccolo e di Dio, Dende accetta di assumere l'incarico di Dio della Terra, aumentando il potere di Shenron affinché possa esaudire fino a tre desideri. Durante l'arco narrativo di Majin Bu è uno dei pochi sopravvissuti alla distruzione della Terra; è quindi teletrasportato da Kaiohshin su Namecc, dove chiede a Polunga di riportare in vita tutti i terrestri. In _Dragon Ball Super_ Dende aiuta Goku a trovare Numero 17 per farlo partecipare al Torneo del Potere. È doppiato in giapponese da [Tomiko Suzuki](/wiki/Tomiko_Suzuki "Tomiko Suzuki") (_Z_), Hiro Yuki (_GT_) e [Aya Hirano](/wiki/Aya_Hirano "Aya Hirano") (_Kai_ e _Super_) e in italiano da [Federica Valenti](/wiki/Federica_Valenti "Federica Valenti") (da bambino) e [Giuseppe Calvetti](/wiki/Giuseppe_Calvetti "Giuseppe Calvetti") (da adulto).

### Re Enma

\[[modifica](/w/index.php?title=Personaggi_di_Dragon_Ball&veaction=edit&section=23 "Modifica la sezione Re Enma") | [modifica wikitesto](/w/index.php?title=Personaggi_di_Dragon_Ball&action=edit&section=23 "Edit section's source code: Re Enma")\]

Re Enma (閻魔大王[?](/wiki/Aiuto:Giapponese "Aiuto:Giapponese"), _Enma daiō_, lett. "Re dell'inferno"), Re Yammer nel doppiaggio italiano dell'adattamento animato, è la divinità che si occupa di smistare le anime dei defunti della Terra alla loro destinazione finale e ha il controllo sul [regno degli inferi](/wiki/Cosmologia_di_Dragon_Ball#Regno_degli_inferi "Cosmologia di Dragon Ball"). In casi particolari concede ai defunti di tornare nel proprio corpo per brevi periodi di tempo o di essere reincarnati. Dopo la morte di Goku in seguito allo scontro con Radish, Re Enma permette al Saiyan di percorrere la [Via del Serpente](/wiki/Cosmologia_di_Dragon_Ball#Via_del_Serpente "Cosmologia di Dragon Ball") per raggiungere il [Re Kaioh del Nord](#Re_Kaioh_del_Nord). Durante lo scontro con Majin Bu restituisce a Vegeta il suo corpo, così da rimandarlo sulla Terra per soccorrere Gohan[\[14\]](#cite_note-p58-59-14). È doppiato in giapponese da [Daisuke Gōri](/wiki/Daisuke_G%C5%8Dri "Daisuke Gōri") (_Z_) e [Ryūzaburō Ōtomo](/wiki/Ry%C5%ABzabur%C5%8D_%C5%8Ctomo "Ryūzaburō Ōtomo") (_Kai_ e _Super_) e in italiano da [Vittorio Bestoso](/wiki/Vittorio_Bestoso "Vittorio Bestoso").

### Re Kaioh

\[[modifica](/w/index.php?title=Personaggi_di_Dragon_Ball&veaction=edit&section=24 "Modifica la sezione Re Kaioh") | [modifica wikitesto](/w/index.php?title=Personaggi_di_Dragon_Ball&action=edit&section=24 "Edit section's source code: Re Kaioh")\]

I Re Kaioh (界王様[?](/wiki/Aiuto:Giapponese "Aiuto:Giapponese"), _Kaiō-sama_, lett. "Re dei mondi"), Re Kaio nel doppiaggio italiano dell'adattamento animato, sono quattro esseri divini a cui è affidato il compito di sorvegliare la zona di universo di loro competenza e di comunicare ai [Kaiohshin](#Kaiohshin) le minacce che non sono in grado di affrontare. Sono sottoposti al Gran Maestro Re Kaioh (大界王[?](/wiki/Aiuto:Giapponese "Aiuto:Giapponese"), _Dai Kaiō_), ritenuto il miglior guerriero dell'universo, anche se egli stesso si rende conto di non essere al livello di Goku e Paikuhan. Il Grande Maestro Re Kaioh compare solo nell'anime, anche se viene menzionato nel manga e lo stesso Toriyama insistette per farlo aggiungere nella serie animata. In _Dragon Ball Z_ i Re Kaioh si riuniscono in occasione del passaggio a miglior vita di Re Kaioh del Nord, deceduto dopo l'esplosione di Cell sul suo pianeta; per festeggiare l'evento indicono un torneo coi migliori guerrieri provenienti dai rispettivi quadranti[\[14\]](#cite_note-p58-59-14). In _Dragon Ball Super_ viene messo in evidenza come un Re Kaioh possa essere promosso al rango di Kaiohshin se in possesso di doti eccezionali, come succede con [Zamasu](/wiki/Zamasu "Zamasu").

#### Re Kaioh del Nord

\[[modifica](/w/index.php?title=Personaggi_di_Dragon_Ball&veaction=edit&section=25 "Modifica la sezione Re Kaioh del Nord") | [modifica wikitesto](/w/index.php?title=Personaggi_di_Dragon_Ball&action=edit&section=25 "Edit section's source code: Re Kaioh del Nord")\]

Re Kaioh del Nord (北の界王[?](/wiki/Aiuto:Giapponese "Aiuto:Giapponese"), _Kita no Kaiō_) è il Re Kaioh che governa e sorveglia la [galassia del Nord](/wiki/Cosmologia_di_Dragon_Ball#Regno_mortale "Cosmologia di Dragon Ball"), dove è situata anche la Terra. Vive su un [piccolo pianeta](/wiki/Cosmologia_di_Dragon_Ball#Pianeta_di_Re_Kaioh_del_Nord "Cosmologia di Dragon Ball") situato alla fine della [Via del Serpente](/wiki/Cosmologia_di_Dragon_Ball#Via_del_Serpente "Cosmologia di Dragon Ball") in compagnia della sua scimmia Bubbles (バブル[?](/wiki/Aiuto:Giapponese "Aiuto:Giapponese"), _Baburu_) e, solo nell'anime, della cavalletta Gregory (グレゴリー[?](/wiki/Aiuto:Giapponese "Aiuto:Giapponese"), _Guregorī_). È in grado di comunicare telepaticamente a grandi distanze e di teletrasportare oggetti. Adora le barzellette, ma all'occasione sa rivelarsi anche un personaggio serio. Allena Goku, dopo che questi ha raggiunto il suo pianeta percorrendo la Via del Serpente, e gli insegna il [Kaiohken](/wiki/Kaiohken "Kaiohken") e la [Genkidama](/wiki/Genkidama "Genkidama"). In seguito allena anche Piccolo, Yamcha, Tenshinhan e Jiaozi, caduti nello scontro con Vegeta e Nappa. Durante lo scontro tra Goku e Freezer è lui ad avere l'idea di resuscitare le vittime del tiranno galattico e di teletrasportarle sulla Terra. Muore a causa dell'autodistruzione di [Cell](/wiki/Cell_\(personaggio\) "Cell (personaggio)") sul suo pianeta, ma essendo già un abitante della dimensione spirituale il suo stile di vita non cambia di molto[\[14\]](#cite_note-p58-59-14). È doppiato in giapponese da [Jōji Yanami](/wiki/J%C5%8Dji_Yanami "Jōji Yanami") e [Naoki Tatsuta](/wiki/Naoki_Tatsuta "Naoki Tatsuta") (_Super_) e in italiano da [Cesare Rasini](/wiki/Cesare_Rasini "Cesare Rasini").

### Kaiohshin

\[[modifica](/w/index.php?title=Personaggi_di_Dragon_Ball&veaction=edit&section=26 "Modifica la sezione Kaiohshin") | [modifica wikitesto](/w/index.php?title=Personaggi_di_Dragon_Ball&action=edit&section=26 "Edit section's source code: Kaiohshin")\]

I Kaiohshin (界王神[?](/wiki/Aiuto:Giapponese "Aiuto:Giapponese"), _Kaiōshin_, lett. "Dio dei re dei mondi"), Kaioshin nel doppiaggio italiano dell'adattamento animato, sono delle divinità che controllano e sorvegliano l'intero [universo di loro competenza](/wiki/Cosmologia_di_Dragon_Ball#Universi "Cosmologia di Dragon Ball"). In _Dragon Ball Super_ viene rivelato che sono gli Dei della creazione (創造神[?](/wiki/Aiuto:Giapponese "Aiuto:Giapponese"), _Sōzōshin_), e come tali catalizzano la nascita di nuove stelle, pianeti e forme di vita. Poiché però essi hanno anche un ruolo da protettori della vita già esistente, sono anche tra le più forti entità dei loro rispettivi universi. Lavorano in coppia con gli [Dei della distruzione](/wiki/Personaggi_di_Dragon_Ball_Super#Dei_della_distruzione "Personaggi di Dragon Ball Super"), che hanno un ruolo opposto al loro, e qualora tutti i Kaiohshin di un determinato universo cessassero di esistere, anche il Dio della distruzione di quell'universo morirebbe con loro e viceversa. Sono in grado di teletrasportarsi e di viaggiare nel tempo grazie a degli anelli magici chiamati [anelli del tempo](/wiki/Glossario_di_Dragon_Ball#Anello_del_tempo "Glossario di Dragon Ball"). Sebbene in generale appartengano tutti alla stessa specie aliena, nel manga di _Dragon Ball Super_ viene puntualizzato come anche gli esseri mortali, a patto che vengano addestrati da dei Kaiohshin, possano ottenere la carica di divinità della creazione. In _Dragon Ball_, cinque milioni di anni prima dell'inizio della storia, i Kaiohshin affrontarono in combattimento [Majin Bu](/wiki/Majin_Bu "Majin Bu"). Il mostro uccise il Kaiohshin del Nord (北の界王神[?](/wiki/Aiuto:Giapponese "Aiuto:Giapponese"), _Kita no Kaiōshin_) e il Kaiohshin dell'Ovest (西の界王神[?](/wiki/Aiuto:Giapponese "Aiuto:Giapponese"), _Nishi no Kaiōshin_) e assorbì il Kaiohshin del Sud (南の界王神[?](/wiki/Aiuto:Giapponese "Aiuto:Giapponese"), _Minami no Kaiōshin_) e il Grande Kaiohshin (大界王神[?](/wiki/Aiuto:Giapponese "Aiuto:Giapponese"), _Dai Kaiōshin_) (Daikaio nel doppiaggio italiano dell'adattamento animato), divenendo il Majin Bu grasso. Gli unici Kaiohshin a sopravvivere furono l'[Anziano Kaiohshin](#Anziano_Kaiohshin) e il [Kaiohshin dell'Est](#Kaiohshin_dell'Est)[\[14\]](#cite_note-p58-59-14).

#### Kaiohshin dell'Est

\[[modifica](/w/index.php?title=Personaggi_di_Dragon_Ball&veaction=edit&section=27 "Modifica la sezione Kaiohshin dell'Est") | [modifica wikitesto](/w/index.php?title=Personaggi_di_Dragon_Ball&action=edit&section=27 "Edit section's source code: Kaiohshin dell'Est")\]

Kaiohshin dell'Est (東の界王神[?](/wiki/Aiuto:Giapponese "Aiuto:Giapponese"), _Higashi no Kaiōshin_) o Shin (シン[?](/wiki/Aiuto:Giapponese "Aiuto:Giapponese")), chiamato Kaioshin il Superiore nel doppiaggio italiano dell'adattamento animato, è l'ultimo Kaiohshin rimasto dopo gli attacchi di Majin Bu. Fisicamente è piccolo di statura, ha la pelle violacea e il taglio di capelli a cresta, ed è in grado di leggere nella mente delle persone e padroneggia la telecinesi. Viene sempre accompagnato dal suo assistente e guardia del corpo [Kibith](#Kibith), a cui è molto affezionato. Dopo che gli altri Kaiohshin furono annientati da Majin Bu quest'ultimo cominciò a ribellarsi al suo creatore, il mago Bibbidy; così questi si vide costretto a rinchiudere Majin Bu in una sfera con uno speciale incantesimo. Approfittando dell'occasione il Kaiohshin dell'Est uccise il mago. Milioni di anni dopo Kaiohshin dell'Est giunge sulla Terra insieme a Kibith, iscrivendosi al 25º Torneo Tenkaichi con il nome di Shin (シン[?](/wiki/Aiuto:Giapponese "Aiuto:Giapponese")) per prevenire il risveglio di Majin Bu. Nonostante i suoi sforzi, però, Bu si risveglia e sconfigge facilmente il Kaiohshin, riducendolo in fin di vita. In seguito il Kaiohshin dell'Est viene curato da Kibith e i due si fondono per errore tramite gli orecchini [Potara](/wiki/Potara "Potara"), formando così Kibitoshin (キビト神[?](/wiki/Aiuto:Giapponese "Aiuto:Giapponese")), che acquisisce il [teletrasporto incondizionato](/wiki/Tecniche_di_Dragon_Ball#Teletrasporto_Incondizionato "Tecniche di Dragon Ball") e l'abilità di curare ferite anche mortali[\[14\]](#cite_note-p58-59-14). In _Dragon Ball GT_ Kibitoshin libera [Dende](/wiki/Dende "Dende") e salva Goku da [Baby](/wiki/Baby_\(Dragon_Ball\) "Baby (Dragon Ball)"). In _Dragon Ball Super_ Kibitoshin raccoglie le sfere del drago di Namecc per far sciogliere il potere degli orecchini Potara, e torna così a essere due entità distinte: Kaiohshin dell'Est e Kibith. Si scopre che Kaiohshin dell'Est è il Kaiohshin del [Settimo Universo](/wiki/Cosmologia_di_Dragon_Ball#Settimo_Universo "Cosmologia di Dragon Ball"). Inoltre, aiuterà Goku e Vegeta durante il combattimento contro [Zamasu Fuso](/wiki/Zamasu "Zamasu"), offrendo loro i suoi orecchini Potara e permettendogli di fondersi in Vegeth. In giapponese Kaiohshin dell'Est e Kibitoshin sono doppiati da [Yūji Mitsuya](/wiki/Y%C5%ABji_Mitsuya "Yūji Mitsuya") (_Z_ e _Super_) e Shin'ichirō Ōta (_GT_ e _Kai_) e in italiano da [Giorgio Bonino](/wiki/Giorgio_Bonino "Giorgio Bonino") (_Z_ e _GT_), [Stefano Dallavalle](/w/index.php?title=Stefano_Dallavalle&action=edit&redlink=1 "Stefano Dallavalle (la pagina non esiste)") (Kaiohshin dell'Est, _Super_) e Marco Benedetti (Kibitoshin, _Super_).

#### Anziano Kaiohshin

\[[modifica](/w/index.php?title=Personaggi_di_Dragon_Ball&veaction=edit&section=28 "Modifica la sezione Anziano Kaiohshin") | [modifica wikitesto](/w/index.php?title=Personaggi_di_Dragon_Ball&action=edit&section=28 "Edit section's source code: Anziano Kaiohshin")\]

L'Anziano Kaiohshin (老界王神[?](/wiki/Aiuto:Giapponese "Aiuto:Giapponese"), _Rō Kaiōshin_), chiamato Kaioshin il Sommo nel doppiaggio italiano dell'adattamento animato, e chiamato dai suoi subalterni gosenzo-sama (ご先祖様[?](/wiki/Aiuto:Giapponese "Aiuto:Giapponese") lett. "sommo antenato"), è il Kaiohshin dell'Est di quindici generazioni precedenti, antenato dei Kaiohshin attuali. Il suo aspetto è il risultato della [fusione](/wiki/Fusione_\(Dragon_Ball\) "Fusione (Dragon Ball)") accidentale fra un Kaiohshin e una strega, che non solo ha modificato la sua fisionomia ma gli ha anche donato il potere di potenziare la forza di un guerriero oltre ogni limite. Temendo il suo potere, un essere malvagio (rivelatosi poi [Beerus](/wiki/Beerus "Beerus")) lo sigillò all'interno della [Spada Z](/wiki/Glossario_di_Dragon_Ball#Spada_Z "Glossario di Dragon Ball") dove rimase fino a quando non fu liberato da Gohan. Sviluppa la forza di quest'ultimo in cambio della possibilità di palpare il seno e il sedere di Bulma. Offre a Goku la sua vita, per permettergli di andare a soccorrere il figlio, donandogli anche i [Potara](/wiki/Potara "Potara"). In _Dragon Ball GT_ fa estrarre la coda a Goku, per permettergli di riacquistare tutto il suo potere di adulto in modo che possa controllare normalmente il [Super Saiyan 3](/wiki/Trasformazioni_Saiyan#Super_Saiyan_3 "Trasformazioni Saiyan") e in seguito trasformarsi in [Super Saiyan 4](/wiki/Trasformazioni_Saiyan#Super_Saiyan_4 "Trasformazioni Saiyan"). È lui a scoprire l'unico modo per distruggere le uova di Baby: l'acqua miracolosa. È doppiato in giapponese da Reizō Nomoto (_Z_) e Ryoichi Tanaka (_Super_) e in italiano da [Maurizio Scattorin](/wiki/Maurizio_Scattorin "Maurizio Scattorin") (_Z_, _GT_ e _Super_ ep. 1-54) e [Luca Ghignone](/wiki/Luca_Ghignone "Luca Ghignone") (_Super_ ep. 55-131).

Antagonisti
-----------

\[[modifica](/w/index.php?title=Personaggi_di_Dragon_Ball&veaction=edit&section=29 "Modifica la sezione Antagonisti") | [modifica wikitesto](/w/index.php?title=Personaggi_di_Dragon_Ball&action=edit&section=29 "Edit section's source code: Antagonisti")\]

### Banda di Pilaf

\[[modifica](/w/index.php?title=Personaggi_di_Dragon_Ball&veaction=edit&section=30 "Modifica la sezione Banda di Pilaf") | [modifica wikitesto](/w/index.php?title=Personaggi_di_Dragon_Ball&action=edit&section=30 "Edit section's source code: Banda di Pilaf")\]

La Banda di Pilaf (ピラフ一味[?](/wiki/Aiuto:Giapponese "Aiuto:Giapponese"), _Pirafu ichimi_), costituita unicamente dal leader Pilaf e dai suoi due sottoposti Mai e Shu, è una piccola gang criminale il cui scopo è raccogliere le sfere del drago per esprimere il desiderio di eleggere Pilaf come unico sovrano della Terra. Sono i primi antagonisti di Goku sebbene rivestano un ruolo più che altro comico. Possono vantare attrezzature tecnologiche di tutto rispetto, per esempio aeromobili, sofisticati robot da combattimento e [Dragon Radar](/wiki/Glossario_di_Dragon_Ball#Dragon_Radar "Glossario di Dragon Ball"). In _Dragon Ball Super_ si scopre che hanno espresso a Shenron il desiderio di ringiovanire, e tornano accidentalmente ad essere dei bambini, andando a vivere a casa di Bulma con la sua famiglia[\[15\]](#cite_note-15)

#### Pilaf

\[[modifica](/w/index.php?title=Personaggi_di_Dragon_Ball&veaction=edit&section=31 "Modifica la sezione Pilaf") | [modifica wikitesto](/w/index.php?title=Personaggi_di_Dragon_Ball&action=edit&section=31 "Edit section's source code: Pilaf")\]

Pilaf (ピラフ[?](/wiki/Aiuto:Giapponese "Aiuto:Giapponese"), _Pirafu_) è il primo antagonista di _Dragon Ball_, un essere[\[16\]](#cite_note-16) dalla pelle azzurra e molto basso. Desidera impossessarsi delle [sfere del drago](/wiki/Sfere_del_drago "Sfere del drago") per diventare il re del mondo. Per raggiungere questo obiettivo si scontra due volte con Goku e compagni, venendo sconfitto in entrambi i casi. Arriva poi a liberare il [Grande Mago Piccolo](/wiki/Grande_Mago_Piccolo "Grande Mago Piccolo") dal thermos in cui era rinchiuso, venendo però tradito da quest'ultimo una volta divenuto per lui inutile. In _[Dragon Ball GT](/wiki/Dragon_Ball_GT "Dragon Ball GT")_ Pilaf appare molto invecchiato; recupera le [sfere del drago dalla stella nera](/wiki/Sfere_del_drago_dalla_stella_nera "Sfere del drago dalla stella nera") dal [Santuario di Dio](/wiki/Santuario_di_Dio "Santuario di Dio") ed evoca [Red Shenron](/wiki/Red_Shenron "Red Shenron"), chiedendo per sbaglio che Goku venga fatto tornare bambino. È doppiato in giapponese da [Shigeru Chiba](/wiki/Shigeru_Chiba "Shigeru Chiba") e in italiano da [Massimiliano Lotti](/wiki/Massimiliano_Lotti "Massimiliano Lotti") (_DB_ ep. 1-78 e _Super_) e [Sergio Romanò](/wiki/Sergio_Roman%C3%B2 "Sergio Romanò") (_DB_ ep. 102-122, 150-151 e _GT_)

#### Mai

\[[modifica](/w/index.php?title=Personaggi_di_Dragon_Ball&veaction=edit&section=32 "Modifica la sezione Mai") | [modifica wikitesto](/w/index.php?title=Personaggi_di_Dragon_Ball&action=edit&section=32 "Edit section's source code: Mai")\]

Mai (マイ[?](/wiki/Aiuto:Giapponese "Aiuto:Giapponese"), _Mai_), chiamata Mei nel doppiaggio italiano dell'adattamento animato, è una giovane donna al servizio di Pilaf. Combatte facendo uso di una pistola o guidando robot fornitigli da Pilaf. In _Dragon Ball Super_ la sua versione della linea temporale di [Trunks del futuro](/wiki/Trunks_del_futuro "Trunks del futuro") ha un'affezione romantica per quest'ultimo. Dopo l'arrivo di [Zamasu del futuro e Goku Black](/wiki/Zamasu "Zamasu") Mai si mette a capo di un largo gruppo di terrestri sopravvissuti e forma una forza di resistenza contro i due Kaiohshin. Quando [Zeno del futuro](/wiki/Zeno_\(Dragon_Ball\) "Zeno (Dragon Ball)") distrugge la sua linea temporale, lei e Trunks si trasferiscono in un'altra realtà alternativa come soli supertiti della loro dimensione. In giapponese è doppiata da [Eiko Yamada](/wiki/Eiko_Yamada "Eiko Yamada") e interpretata da [Eriko Tamura](/wiki/Eriko_Tamura "Eriko Tamura") (_[Dragonball Evolution](/wiki/Dragonball_Evolution "Dragonball Evolution")_); in italiano è doppiata da [Beatrice Margiotti](/wiki/Beatrice_Margiotti "Beatrice Margiotti") (Junior TV), [Roberta Gallina Laurenti](/wiki/Roberta_Gallina_Laurenti "Roberta Gallina Laurenti") (Mediaset, _DB_ e _GT_), [Renata Bertolas](/wiki/Renata_Bertolas "Renata Bertolas") (_Super_, da adulta), [Valentina Pallavicino](/wiki/Valentina_Pallavicino "Valentina Pallavicino") (_Super_, da bambina) e [Daniela D'Angelo](/wiki/Daniela_D%27Angelo "Daniela D'Angelo") (_Dragonball Evolution_).

#### Shu

\[[modifica](/w/index.php?title=Personaggi_di_Dragon_Ball&veaction=edit&section=33 "Modifica la sezione Shu") | [modifica wikitesto](/w/index.php?title=Personaggi_di_Dragon_Ball&action=edit&section=33 "Edit section's source code: Shu")\]

Shu (シュー[?](/wiki/Aiuto:Giapponese "Aiuto:Giapponese"), _Shū_), Sao nel doppiaggio italiano dell'adattamento animato, è una volpe antropomorfa al servizio di Pilaf. Nel manga originariamente era stato chiamato dall'autore Soba (ソバ[?](/wiki/Aiuto:Giapponese "Aiuto:Giapponese")), tuttavia, quando Toei chiese a Toriyama i nomi da dare ai due scagnozzi di Pilaf, scelse Shu per questo personaggio, dimenticandosi di averlo già chiamato Soba nel secondo volume del manga. Porta con sé una [katana](/wiki/Katana "Katana"), ma non lo si è mai visto combattere facendone uso; in compenso è capace di utilizzare vari tipi di esplosivi e di pilotare i robot fornitigli da Pilaf. Si prodiga per assecondare gli ordini, ma è solitamente imbranato e inaffidabile[\[17\]](#cite_note-p72-73-17). È doppiato in giapponese da [Tesshō Genda](/wiki/Tessh%C5%8D_Genda "Tesshō Genda") e in italiano da [Marco Balzarotti](/wiki/Marco_Balzarotti "Marco Balzarotti") (Mediaset), Renato Montanari (Play World).

### Red Ribbon

\[[modifica](/w/index.php?title=Personaggi_di_Dragon_Ball&veaction=edit&section=34 "Modifica la sezione Red Ribbon") | [modifica wikitesto](/w/index.php?title=Personaggi_di_Dragon_Ball&action=edit&section=34 "Edit section's source code: Red Ribbon")\]

L'Armata del Red Ribbon (レッドリボン軍[?](/wiki/Aiuto:Giapponese "Aiuto:Giapponese"), _Reddo Ribon gun_), Esercito del Fiocco Rosso nel doppiaggio italiano dell'adattamento animato, è un'organizzazione criminale paramilitare avente come leader il [Comandante Red](#Comandante_Red). Sebbene l'obiettivo dell'organizzazione sia di ottenere il dominio del mondo, si scopre che il Comandante Red desidera le sfere del drago al solo scopo di poter esprimere il desiderio di diventare più alto, in quanto egli è affetto da nanismo. La potenza del Red Ribbon è tale da non permettere nemmeno all'esercito e alla polizia di sconfiggerlo, e vanta attrezzature tecnologiche avanzate e numerosi stabilimenti e avamposti. Sebbene Goku ne distrugga la sede centrale e uccida la maggior parte dei suoi membri, uno dei suoi scienziati, il [Dr. Gelo](#Dottor_Gelo) sopravvive e costruisce una serie di cyborg con lo scopo di vendicarsi di Goku.

#### Comandante Red

\[[modifica](/w/index.php?title=Personaggi_di_Dragon_Ball&veaction=edit&section=35 "Modifica la sezione Comandante Red") | [modifica wikitesto](/w/index.php?title=Personaggi_di_Dragon_Ball&action=edit&section=35 "Edit section's source code: Comandante Red")\]

Red Ribon (レッド・ライボン[?](/wiki/Aiuto:Giapponese "Aiuto:Giapponese"), _Reddo Raibon_) conosciuto semplicemente come il Comandante Red (レッド総帥[?](/wiki/Aiuto:Giapponese "Aiuto:Giapponese"), _Reddo sōsui_), Governatore Red nel doppiaggio italiano dell'adattamento animato, è il capo supremo dell'esercito del Red Ribbon. Personaggio malvagio ed egoista, soffre di un grande complesso di inferiorità a causa della sua bassa statura e manda i suoi uomini alla ricerca delle sfere del drago in modo da poter esprimere il desiderio di diventare più alto. Il suo esercito viene però sconfitto da Goku, anche lui alla ricerca delle sfere. Viene ucciso dal suo vice Black che, indignato dallo scoprire che il suo capo ha sacrificato così tanti uomini e risorse solo per un suo capriccio, gli spara in fronte. È doppiato in giapponese da [Kenji Utsumi](/wiki/Kenji_Utsumi "Kenji Utsumi") e in italiano da Renato Montanari (Junior TV) e [Enrico Bertorelli](/wiki/Enrico_Bertorelli "Enrico Bertorelli") (Mediaset).

#### Segretario Black

\[[modifica](/w/index.php?title=Personaggi_di_Dragon_Ball&veaction=edit&section=36 "Modifica la sezione Segretario Black") | [modifica wikitesto](/w/index.php?title=Personaggi_di_Dragon_Ball&action=edit&section=36 "Edit section's source code: Segretario Black")\]

Il Segretario Black (ブラック参謀[?](/wiki/Aiuto:Giapponese "Aiuto:Giapponese"), _Burakku sanbou_) è l'assistente del Comandante Red, nonché leader in seconda del Red Ribbon. Si ribella al capo e lo uccide quando scopre l'intento egoistico per il quale vuole ottenere le sfere del drago. Desideroso di fondare un nuovo esercito (parla di "Black Ribbon") e di utilizzare le sfere per i suoi piani di conquista, propone a Goku di diventare il suo vice, ma quest'ultimo rifiuta l'offerta. Black tenta allora di ucciderlo e di rubargli le sfere usando un robot, ma viene sconfitto. È doppiato in giapponese da Masaharu Satō e in italiano da [Sergio Luzi](/wiki/Sergio_Luzi "Sergio Luzi") (Junior TV) e [Stefano Albertini](/wiki/Stefano_Albertini "Stefano Albertini") (Mediaset).

#### Generale White

\[[modifica](/w/index.php?title=Personaggi_di_Dragon_Ball&veaction=edit&section=37 "Modifica la sezione Generale White") | [modifica wikitesto](/w/index.php?title=Personaggi_di_Dragon_Ball&action=edit&section=37 "Edit section's source code: Generale White")\]

Il Generale White (ホワイト将軍[?](/wiki/Aiuto:Giapponese "Aiuto:Giapponese"), _Howaito shōgun_) è il comandante della [Muscle Tower](/wiki/Muscle_Tower "Muscle Tower"), dove tiene segregato il sindaco del Villaggio Jingle. Viene sconfitto da Androide 8 dopo avere cercato di giocare sporco e raggirare Goku. È doppiato in giapponese da [Tesshō Genda](/wiki/Tessh%C5%8D_Genda "Tesshō Genda") e in italiano da Renato Montanari (Junior TV) e [Orlando Mezzabotta](/wiki/Orlando_Mezzabotta "Orlando Mezzabotta") (Mediaset).

#### Sergente Metallic

\[[modifica](/w/index.php?title=Personaggi_di_Dragon_Ball&veaction=edit&section=38 "Modifica la sezione Sergente Metallic") | [modifica wikitesto](/w/index.php?title=Personaggi_di_Dragon_Ball&action=edit&section=38 "Edit section's source code: Sergente Metallic")\]

Il Sergente Metallic (メタリック軍曹[?](/wiki/Aiuto:Giapponese "Aiuto:Giapponese"), _Metarikku gunsō_) è un androide muscoloso e di enormi dimensioni, il cui aspetto è basato su quello del [Terminator modello 101](/wiki/Terminator_\(personaggio\) "Terminator (personaggio)")[\[18\]](#cite_note-18). Metallic è il guardiano del terzo piano della Muscle Tower. Durante lo scontro con Goku dimostra una forza ed una resistenza elevatissima, si dimostra capace di sparare missili dalla bocca, di scagliare il proprio pugno destro come un razzo e di essere in grado di combattere perfino dopo essere stato decapitato da una Kamehameha. Ciò nonostante viene sconfitto a causa dell'esaurimento della batteria (nell'adattamento animato viene detto che essa non veniva sostituita dalla precedente primavera). È doppiato in giapponese da Shin Aomori e in italiano da [Bruno Cattaneo](/wiki/Bruno_Cattaneo "Bruno Cattaneo") (Junior TV) e [Mario Zucca](/wiki/Mario_Zucca "Mario Zucca") (Mediaset).

#### Sergente Murasaki

\[[modifica](/w/index.php?title=Personaggi_di_Dragon_Ball&veaction=edit&section=39 "Modifica la sezione Sergente Murasaki") | [modifica wikitesto](/w/index.php?title=Personaggi_di_Dragon_Ball&action=edit&section=39 "Edit section's source code: Sergente Murasaki")\]

Il Sergente Murasaki (ムラサキ曹長[?](/wiki/Aiuto:Giapponese "Aiuto:Giapponese"), _Murasaki sōchō_), conosciuto anche come Ninja Murasaki, è un ninja che compare come avversario di Goku nella Muscle Tower. Durante il suo scontro con Goku viene più volte umiliato dal bambino. Conscio di non essere in grado di sconfiggerlo Murasaki decide di liberare Androide 8, al quale ordina di uccidere il ragazzino al suo posto. L'androide si ribella al ninja in quanto contrario alla violenza, allora Murasaki minaccia di fare esplodere il cyborg difettoso attivando la sua bomba interna, ma Goku salva 8 dall'autodistruzione, sconfiggendo definitivamente Murasaki. Nell'anime Murasaki, scampato alla distruzione della torre, cerca vendetta su Goku e dopo avere cercato senza successo di eliminare in tutti i modi il ragazzino e l'androide viene ucciso per sbaglio da Goku, quando quest'ultimo, dopo avere rimosso la bomba ad Androide 8, la getta proprio nella direzione del ninja. È doppiato in giapponese da [Takeshi Aono](/wiki/Takeshi_Aono "Takeshi Aono") e in italiano da [Sergio Luzi](/wiki/Sergio_Luzi "Sergio Luzi") (Junior TV) e [Paolo Marchese](/wiki/Paolo_Marchese "Paolo Marchese") (Mediaset).

#### Androide 8

\[[modifica](/w/index.php?title=Personaggi_di_Dragon_Ball&veaction=edit&section=40 "Modifica la sezione Androide 8") | [modifica wikitesto](/w/index.php?title=Personaggi_di_Dragon_Ball&action=edit&section=40 "Edit section's source code: Androide 8")\]

Androide 8 (人造人間8号[?](/wiki/Aiuto:Giapponese "Aiuto:Giapponese"), _Jinzōningen hachi-gō_) è un androide costruito dal Dottor Gelo[\[19\]](#cite_note-19) il cui aspetto è basato sul mostro di Frankenstein. Si rivela un insuccesso in quanto, a fronte di una straordinaria forza fisica, è poco intelligente e detesta combattere senza motivo. Fa la conoscenza di Goku, e quando il Sergente capo Murasaki gli ordina di uccidere il ragazzino, si schiera apertamente dalla parte del nemico. Murasaki minaccia allora di fare esplodere il cyborg attivando la sua bomba interna, ma Goku salva 8 dall'autodistruzione, sconfiggendo definitivamente Murasaki. Lui e il ragazzino stringono poi amicizia e Goku lo ribattezza Ottone (ハッチャン[?](/wiki/Aiuto:Giapponese "Aiuto:Giapponese"), _Hacchan_) (Ottavio nel doppiaggio italiano dell'adattamento animato). Salva la vita a Goku, proteggendolo dal Generale White e diventa così il guardiano dei paesi del nord[\[20\]](#cite_note-p74-75-20). È doppiato in giapponese da [Shōzō Iizuka](/wiki/Sh%C5%8Dz%C5%8D_Iizuka "Shōzō Iizuka") e in italiano da [Bruno Cattaneo](/wiki/Bruno_Cattaneo "Bruno Cattaneo") (Junior TV) e [Pietro Ubaldi](/wiki/Pietro_Ubaldi "Pietro Ubaldi") (Mediaset).

#### Generale Blu

\[[modifica](/w/index.php?title=Personaggi_di_Dragon_Ball&veaction=edit&section=41 "Modifica la sezione Generale Blu") | [modifica wikitesto](/w/index.php?title=Personaggi_di_Dragon_Ball&action=edit&section=41 "Edit section's source code: Generale Blu")\]

Il Generale Blu (ブルー将軍[?](/wiki/Aiuto:Giapponese "Aiuto:Giapponese"), _Burū shōgun_) è un ufficiale del Red Ribbon. Amante del bello, cura molto il suo aspetto fisico e ha un carattere irascibile, tenendo molto anche all'ordine e alla cura dei suoi sottoposti. Va su tutte le furie quando gli altri fanno commenti sulla sua omosessualità. Possiede dei poteri psichici, grazie ai quali è in grado di paralizzare gli avversari e spostare oggetti. Viene inviato alla ricerca delle sfere del drago e si ritrova ad affrontare Goku e i suoi amici nella grotta dei pirati. Riaffronta Goku al [Villaggio Pinguino](/wiki/Cosmologia_di_Dragon_Ball#Villaggio_Pinguino "Cosmologia di Dragon Ball") ma viene pesantemente sconfitto da Arale. A causa del suo ultimo fallimento viene ucciso da [Taobaibai](/wiki/Taobaibai "Taobaibai") per conto del Comandante Red. È doppiato in giapponese da [Toshio Furukawa](/wiki/Toshio_Furukawa "Toshio Furukawa") e in italiano da [Gabriele Calindri](/wiki/Gabriele_Calindri "Gabriele Calindri") (Mediaset).

#### Dark

\[[modifica](/w/index.php?title=Personaggi_di_Dragon_Ball&veaction=edit&section=42 "Modifica la sezione Dark") | [modifica wikitesto](/w/index.php?title=Personaggi_di_Dragon_Ball&action=edit&section=42 "Edit section's source code: Dark")\]

Il Dark (ドック[?](/wiki/Aiuto:Giapponese "Aiuto:Giapponese"), _Dokku_) è un subordinato di Blu. Insieme ai suoi uomini attacca Muten alla Kame House, credendo erroneamente che fosse il creatore del dragon radar. Muten, conoscendo la brutta reputazione della Red Ribbon si difende dai malviventi e sconfigge facilmente Dark. È doppiato in giapponese da Kōzō Shioya e in italiano da [Giovanni Battezzato](/wiki/Giovanni_Battezzato "Giovanni Battezzato").

#### Capitano Yellow

\[[modifica](/w/index.php?title=Personaggi_di_Dragon_Ball&veaction=edit&section=43 "Modifica la sezione Capitano Yellow") | [modifica wikitesto](/w/index.php?title=Personaggi_di_Dragon_Ball&action=edit&section=43 "Edit section's source code: Capitano Yellow")\]

Il Capitano Yellow (イエロー大佐[?](/wiki/Aiuto:Giapponese "Aiuto:Giapponese"), _Ierō taisa_) è l'ufficiale che va alla ricerca della sfera del drago ai piedi della torre di Karin. Ha l'aspetto di una tigre antropomorfa. Prende in ostaggio Upa rapendolo con il suo aeroplano, ma Goku salva il bambino a bordo della sua nuvola d'oro, sbarazzandosi facilmente di Yellow e buttandolo giù dall'aeroplano[\[21\]](#cite_note-p54-55-21). È doppiato in giapponese da [Daisuke Gōri](/wiki/Daisuke_G%C5%8Dri "Daisuke Gōri") e in italiano da [Marco Balzarotti](/wiki/Marco_Balzarotti "Marco Balzarotti").

#### Capitano Silver

\[[modifica](/w/index.php?title=Personaggi_di_Dragon_Ball&veaction=edit&section=44 "Modifica la sezione Capitano Silver") | [modifica wikitesto](/w/index.php?title=Personaggi_di_Dragon_Ball&action=edit&section=44 "Edit section's source code: Capitano Silver")\]

Il Capitano Silver (シルバー大佐[?](/wiki/Aiuto:Giapponese "Aiuto:Giapponese"), _Shirubā taisa_) è un ufficiale del Red Ribbon specializzato nella boxe. Distrugge la nuvola d'oro di Goku e poi ingaggia un breve combattimento contro il ragazzino, uscendone sconfitto. Viene condannato alla fucilazione dal Generale Red dopo avere riportato l'esito negativo della missione. Nell'anime la sua apparizione è allungata e riesce a recuperare una sfera del drago da Pilaf[\[17\]](#cite_note-p72-73-17). È doppiato in giapponese da [Banjō Ginga](/wiki/Banj%C5%8D_Ginga "Banjō Ginga") e in italiano da [Massimo Corizza](/wiki/Massimo_Corizza "Massimo Corizza") (Junior TV) e [Gianfranco Gamba](/wiki/Gianfranco_Gamba "Gianfranco Gamba") (Mediaset).

### Scuola dell'Eremita della Gru

\[[modifica](/w/index.php?title=Personaggi_di_Dragon_Ball&veaction=edit&section=45 "Modifica la sezione Scuola dell'Eremita della Gru") | [modifica wikitesto](/w/index.php?title=Personaggi_di_Dragon_Ball&action=edit&section=45 "Edit section's source code: Scuola dell'Eremita della Gru")\]

#### Taobaibai

\[[modifica](/w/index.php?title=Personaggi_di_Dragon_Ball&veaction=edit&section=46 "Modifica la sezione Taobaibai") | [modifica wikitesto](/w/index.php?title=Personaggi_di_Dragon_Ball&action=edit&section=46 "Edit section's source code: Taobaibai")\]

Taobaibai (桃白白(タオパイパイ)[?](/wiki/Aiuto:Giapponese "Aiuto:Giapponese"), _Taopaipai_), Taipai nel doppiaggio italiano dell'adattamento animato, è uno spietato sicario professionista e il fratello dell'Eremita della Gru. Viene assoldato dal Red Ribbon per uccidere il [Generale Blu](/wiki/Generale_Blu "Generale Blu") e Goku. Alla [Torre di Karin](/wiki/Torre_di_Karin "Torre di Karin") uccide Bora trafiggendolo con la sua stessa lancia, per poi sconfiggere facilmente Goku con l'onda Dodonpa dando per scontato di averlo ucciso. Accortosi di avere dimenticato la sfera del drago sul luogo della battaglia torna a recuperarla ed è allora che scopre che Goku è ancora vivo. Dopo un duro scontro in cui Goku riesce a prevalere grazie all'allenamento a cui si è sottoposto, Taobaibai viene sconfitto e coinvolto nell'esplosione di una bomba lanciata da lui stesso. Riesce tuttavia a sopravvivere e viene curato dal fratello, che lo trasforma in un [cyborg](/wiki/Cyborg "Cyborg"). Partecipa, quindi, al 23º Torneo Tenkaichi per vendicarsi di Goku e di Tenshinhan, ma viene sconfitto da quest'ultimo. È doppiato in giapponese da [Chikao Ōtsuka](/wiki/Chikao_%C5%8Ctsuka "Chikao Ōtsuka") e in italiano da [Maurizio Scattorin](/wiki/Maurizio_Scattorin "Maurizio Scattorin").

#### Eremita della Gru

\[[modifica](/w/index.php?title=Personaggi_di_Dragon_Ball&veaction=edit&section=47 "Modifica la sezione Eremita della Gru") | [modifica wikitesto](/w/index.php?title=Personaggi_di_Dragon_Ball&action=edit&section=47 "Edit section's source code: Eremita della Gru")\]

L'Eremita della Gru (鶴仙人[?](/wiki/Aiuto:Giapponese "Aiuto:Giapponese"), _Tsuru Sennin_), Condor nel doppiaggio italiano dell'adattamento animato, è un allenatore avversario del [Maestro Muten](/wiki/Maestro_Muten "Maestro Muten"), nonché fratello di Taobaibai e maestro di [Tenshinhan](/wiki/Tenshinhan "Tenshinhan") e [Jiaozi](/wiki/Jiaozi_\(personaggio\) "Jiaozi (personaggio)"). Insieme a Muten era in gioventù il migliore allievo di Mutaito, ma, dopo la sua morte, intraprese la via del male. Iscrive Tenshinhan e Jiaozi al 22º [Torneo Tenkaichi](/wiki/Torneo_Tenkaichi "Torneo Tenkaichi") contro gli allievi del rivale per affermare la superiorità della propria scuola. Quando viene a conoscenza della sconfitta di Taobaibai per mano di Goku decide di vendicarsi e ricorre ai poteri psichici di Jiaozi per avvantaggiare Tenshinhan nello scontro con Goku. L'allievo, resosi conto delle scorrettezze del maestro, si ribella però al maestro e decide di abbandonarlo. Sconvolto, l'Eremita della Gru tenta di uccidere Jiaozi, ma viene fermato da Muten. In seguito l'Eremita della Gru ricostruisce il corpo del fratello, non morto ma solo gravemente ferito, rendendolo un cyborg e facendolo partecipare al successivo torneo contro Tenshinhan, ma egli lo batte e intima a lui e all'Eremita di non farsi più rivedere. È doppiato in giapponese da [Ichirō Nagai](/wiki/Ichir%C5%8D_Nagai "Ichirō Nagai") e in italiano da [Oliviero Corbetta](/wiki/Oliviero_Corbetta "Oliviero Corbetta").

### Famiglia demoniaca

\[[modifica](/w/index.php?title=Personaggi_di_Dragon_Ball&veaction=edit&section=48 "Modifica la sezione Famiglia demoniaca") | [modifica wikitesto](/w/index.php?title=Personaggi_di_Dragon_Ball&action=edit&section=48 "Edit section's source code: Famiglia demoniaca")\]

La famiglia demoniaca (魔族[?](/wiki/Aiuto:Giapponese "Aiuto:Giapponese"), _mazoku_) è costituita dal Grande Mago Piccolo e dai suoi figli. Di natura malvagia, i loro componenti agiscono allo scopo di conquistare il mondo attraverso la violenza e la brutalità. Con la sola eccezione di Pianoforte, creato per essere un consigliere, i suoi membri sono guerrieri molto forti e alcuni di loro dispongono di ali per volare. I nomi dei componenti derivano da strumenti musicali.

#### Grande Mago Piccolo

\[[modifica](/w/index.php?title=Personaggi_di_Dragon_Ball&veaction=edit&section=49 "Modifica la sezione Grande Mago Piccolo") | [modifica wikitesto](/w/index.php?title=Personaggi_di_Dragon_Ball&action=edit&section=49 "Edit section's source code: Grande Mago Piccolo")\]

Il Grande Mago Piccolo (ピッコロ大魔王[?](/wiki/Aiuto:Giapponese "Aiuto:Giapponese"), _Pikkoro Daimaō_, lett. "Grande re demone Piccolo"), chiamato Gran Demone Piccolo nell'edizione italiana _Evergreen_ del manga, e Al Satan nel doppiaggio italiano dell'adattamento animato, è il leader della famiglia demoniaca, nonché genitore di tutti i suoi membri. Con la sua creazione Toriyama intendeva introdurre un vero e proprio cattivo, in quanto sentiva che i primi antagonisti della serie erano tutti piuttosto simpatici[\[5\]](#cite_note-daizenshu2p261-5). L'aspetto del personaggio è ispirato al primo editore di Toriyama, Kazuhiko Torishima[\[22\]](#cite_note-Kanzenshuu-22). È la controparte negativa di [Dio](#Dio), entrambi generati dopo la scissione del figlio di Katattsu, un [namecciano](/wiki/Namecciani "Namecciani") dai poteri straordinari, in una parte buona e una cattiva. Personaggio malvagio, crudele, sadico e senza pietà, Piccolo seminò il terrore sulla Terra e riuscì a conquistare il pianeta per un periodo. Il maestro [Mutaito](/wiki/Mutaito "Mutaito") lo imprigionò allora con la tecnica [Mafuuba](/wiki/Mafuuba "Mafuuba"), sacrificando la sua stessa vita. Dopo molti anni viene liberato dalla sua prigionia da Pilaf, che lo mette al corrente dell'esistenza delle [sfere del drago](/wiki/Sfere_del_drago "Sfere del drago"). Deciso a impadronirsi delle sfere per ritornare giovane e riacquistare la sua forza passata, ordina ai suoi seguaci di uccidere tutti gli atleti di arti marziali per prevenire che qualcuno possa imprigionarlo di nuovo. Quando alcuni suoi sottoposti vengono uccisi, Piccolo decide di combattere personalmente per vendicarli, e riesce a sconfiggere Goku e a impadronirsi della sfera del drago del giovane. In seguito Piccolo recupera le restanti sfere del drago in mano a Tenshinhan, Muten e Jiaozi, uccidendo gli ultimi due. Dopo aver espresso il desiderio di tornare giovane uccide Shenron, rendendo le sfere inutilizzabili. Viene poi sconfitto definitivamente da Goku, ma prima di morire genera [Piccolo](/wiki/Piccolo_\(personaggio\) "Piccolo (personaggio)"), suo discendente e reincarnazione, a cui affida la missione di vendicarlo. È doppiato in giapponese da [Takeshi Aono](/wiki/Takeshi_Aono "Takeshi Aono") e in italiano da [Mario Zucca](/wiki/Mario_Zucca "Mario Zucca") (_DB_) e [Fabio Boccanera](/wiki/Fabio_Boccanera "Fabio Boccanera") (_Dragonball Evolution_).

#### Pianoforte

\[[modifica](/w/index.php?title=Personaggi_di_Dragon_Ball&veaction=edit&section=50 "Modifica la sezione Pianoforte") | [modifica wikitesto](/w/index.php?title=Personaggi_di_Dragon_Ball&action=edit&section=50 "Edit section's source code: Pianoforte")\]

Pianoforte (ピアノ[?](/wiki/Aiuto:Giapponese "Aiuto:Giapponese"), _Piano_) è il consigliere del Grande Mago Piccolo, nonché suo diretto servitore. A differenza degli altri demoni creati da Piccolo non è un combattente bensì un essere intelligente e dotato di una certa dose di saggezza. Muore schiacciato dal suo padrone, volatogli contro a causa di un calcio di Goku. È doppiato in giapponese da Masato Hirano e in italiano da [Stefano Albertini](/wiki/Stefano_Albertini "Stefano Albertini").

#### Tamburello

\[[modifica](/w/index.php?title=Personaggi_di_Dragon_Ball&veaction=edit&section=51 "Modifica la sezione Tamburello") | [modifica wikitesto](/w/index.php?title=Personaggi_di_Dragon_Ball&action=edit&section=51 "Edit section's source code: Tamburello")\]

Tamburello (タンバリン[?](/wiki/Aiuto:Giapponese "Aiuto:Giapponese"), _Tanbarin_), Tamberin nel doppiaggio italiano dell'adattamento animato, è il secondo figlio del Grande Mago Piccolo. Può volare grazie alle sue ali, è in grado di effettuare attacchi con il ki e dimostra di possedere una notevole forza fisica. Viene creato per uccidere i combattenti che hanno partecipato ai precedenti tornei Tenkaichi. Per adempiere al suo scopo ruba l'elenco degli iscritti al torneo dei dieci anni precedenti, uccidendo Crilin che aveva tentato di fermarlo. Goku, la prima volta che lo affronta, viene facilmente battuto a causa della stanchezza dovuta all'appena concluso duello con Tenshinhan. In seguito alla morte di Cembalo, gli viene ordinato di vendicare il compagno, ma viene sconfitto e ucciso da Goku. È doppiato in giapponese da [Ryūsei Nakao](/wiki/Ry%C5%ABsei_Nakao "Ryūsei Nakao") e in italiano da [Gianluca Iacono](/wiki/Gianluca_Iacono "Gianluca Iacono").

#### Cembalo

\[[modifica](/w/index.php?title=Personaggi_di_Dragon_Ball&veaction=edit&section=52 "Modifica la sezione Cembalo") | [modifica wikitesto](/w/index.php?title=Personaggi_di_Dragon_Ball&action=edit&section=52 "Edit section's source code: Cembalo")\]

Cembalo (シンバル[?](/wiki/Aiuto:Giapponese "Aiuto:Giapponese"), _Shinbaru_), Cymbal nel doppiaggio italiano dell'adattamento animato, viene creato da Piccolo con il preciso scopo di recuperare per lui le sfere del drago e la lista dei partecipanti dei tre tornei Tenkaichi precedenti. È in grado di volare e ha la capacità di lanciare fulmini dalle mani. Viene facilmente ucciso, dopo un breve combattimento, con un colpo di spada da [Yajirobei](/wiki/Yajirobei "Yajirobei"), il quale poi si ciba del suo corpo. È doppiato in giapponese da [Daisuke Gōri](/wiki/Daisuke_G%C5%8Dri "Daisuke Gōri") e in italiano da [Pietro Ubaldi](/wiki/Pietro_Ubaldi "Pietro Ubaldi").

#### Tamburo

\[[modifica](/w/index.php?title=Personaggi_di_Dragon_Ball&veaction=edit&section=53 "Modifica la sezione Tamburo") | [modifica wikitesto](/w/index.php?title=Personaggi_di_Dragon_Ball&action=edit&section=53 "Edit section's source code: Tamburo")\]

Tamburo (ドラム[?](/wiki/Aiuto:Giapponese "Aiuto:Giapponese"), _Doramu_), Drag nel doppiaggio italiano dell'adattamento animato, viene creato dal Grande Mago Piccolo per sbarazzarsi di [Tenshinhan](/wiki/Tenshinhan "Tenshinhan"), dato che non lo riteneva degno di morire per sua mano. Essendo stato creato dopo il ringiovanimento del padre il demone risulta essere molto più forte dei suoi compagni, dimostrandosi superiore a Tenshinhan e sconfiggendolo. Il ragazzo viene però salvato da Goku, il quale uccide Tamburo con un calcio in faccia. Non è in grado di volare ma possiede grande forza, resistenza e un'elevata velocità. È doppiato in giapponese da [Daisuke Gōri](/wiki/Daisuke_G%C5%8Dri "Daisuke Gōri") e in italiano da [Tony Fuochi](/wiki/Tony_Fuochi "Tony Fuochi").

### Saiyan

\[[modifica](/w/index.php?title=Personaggi_di_Dragon_Ball&veaction=edit&section=54 "Modifica la sezione Saiyan") | [modifica wikitesto](/w/index.php?title=Personaggi_di_Dragon_Ball&action=edit&section=54 "Edit section's source code: Saiyan")\]

#### Radish

\[[modifica](/w/index.php?title=Personaggi_di_Dragon_Ball&veaction=edit&section=55 "Modifica la sezione Radish") | [modifica wikitesto](/w/index.php?title=Personaggi_di_Dragon_Ball&action=edit&section=55 "Edit section's source code: Radish")\]

Radish (ラディッツ[?](/wiki/Aiuto:Giapponese "Aiuto:Giapponese"), _Radittsu_) è un [Saiyan](/wiki/Saiyan "Saiyan") e il fratello maggiore di Goku. Primogenito di [Bardack](/wiki/Bardack "Bardack") e Gine, Radish è uno dei sopravvissuti alla distruzione del pianeta [Vegeta](/wiki/Cosmologia_di_Dragon_Ball#Vegeta "Cosmologia di Dragon Ball"), poiché, ancora bambino, si trovava su un altro pianeta in quel momento, in missione insieme a [Vegeta](/wiki/Vegeta "Vegeta"). Unitosi a Vegeta e Nappa, Radish stermina le popolazioni di vari pianeti per poi rivenderli al migliore offerente su ordine di Freezer. Dopo essersi diviso dai compagni raggiunge la Terra con l'intento di convincere il fratello a riappropriarsi delle sue origini e tornare a essere un guerriero Saiyan. Ottenuto un netto rifiuto, rapisce Gohan per costringere Goku alla resa. Goku lo affronta quindi insieme a Piccolo e lo blocca alle spalle per permettere a Piccolo di trafiggere i due col [Makankosappo](/wiki/Makankosappo "Makankosappo"). Giunto nell'aldilà Goku chiede a Re Enma informazioni sul fratello defunto, il quale gli risponde di averlo inviato nel [regno degli inferi](/wiki/Cosmologia_di_Dragon_Ball#Regno_degli_inferi "Cosmologia di Dragon Ball"). È doppiato in giapponese da [Shigeru Chiba](/wiki/Shigeru_Chiba "Shigeru Chiba") e in italiano da [Giorgio Bonino](/wiki/Giorgio_Bonino "Giorgio Bonino").

#### Nappa

\[[modifica](/w/index.php?title=Personaggi_di_Dragon_Ball&veaction=edit&section=56 "Modifica la sezione Nappa") | [modifica wikitesto](/w/index.php?title=Personaggi_di_Dragon_Ball&action=edit&section=56 "Edit section's source code: Nappa")\]

Nappa (ナッパ[?](/wiki/Aiuto:Giapponese "Aiuto:Giapponese"), _Nappa_), Napa nel doppiaggio italiano dell'adattamento animato, è un Saiyan compagno di Vegeta. È dotato di grande altezza e di un'enorme massa muscolare, caratteristiche volute da Toriyama allo scopo di trarre in inganno i lettori spingendoli a credere che Nappa avesse un [livello di combattimento](/wiki/Livello_di_combattimento "Livello di combattimento") superiore a quello del minuto Vegeta[\[23\]](#cite_note-23). Appare per la prima volta nello special _Dragon Ball Z: Le origini del mito_ dove ricopre il ruolo di tutore di Vegeta. Grazie a tale incarico è uno dei pochi Saiyan a sopravvivere al genocidio voluto da Freezer, in quanto quest'ultimo voleva continuare a servirsi di Vegeta. Ventitré anni dopo Vegeta e Nappa vengono a conoscenza dell'esistenza delle sfere del drago, per cui decidono di recarsi sulla Terra per ottenere l'immortalità. Qui Nappa affronta in combattimento Piccolo, Gohan, Crilin, Tenshinhan e Jiaozi, sconfiggendoli tutti con relativa facilità. Goku però gli si dimostra superiore e Vegeta, irritato per il suo fallimento, lo uccide. In giapponese è doppiato da [Shōzō Iizuka](/wiki/Sh%C5%8Dz%C5%8D_Iizuka "Shōzō Iizuka") (_Z_ e _GT_) e [Tetsu Inada](/wiki/Tetsu_Inada "Tetsu Inada") (_Kai_) e in italiano da [Riccardo Lombardo](/wiki/Riccardo_Lombardo "Riccardo Lombardo").

#### Re Vegeta

\[[modifica](/w/index.php?title=Personaggi_di_Dragon_Ball&veaction=edit&section=57 "Modifica la sezione Re Vegeta") | [modifica wikitesto](/w/index.php?title=Personaggi_di_Dragon_Ball&action=edit&section=57 "Edit section's source code: Re Vegeta")\]

Vegeta III (ベジータ三世[?](/wiki/Aiuto:Giapponese "Aiuto:Giapponese"), _Bejīta III_), conosciuto soprattutto come Re Vegeta (ベジータ王[?](/wiki/Aiuto:Giapponese "Aiuto:Giapponese"), _Bejīta Ō_), è stato il re dei Saiyan, nonché padre di Vegeta e Tarble. È identico al suo primogenito con la differenza che lui ha una folta barba, ed è anche più alto e con un fisico più massiccio, era stata sua l'idea di integrare il popolo dei Saiyan all'armata di Freezer. [Beerus](/wiki/Beerus "Beerus") non ha mai avuto una grande considerazione di lui, anche suo figlio Vegeta non lo stimava particolarmente. È stato ucciso da Freezer, quest'ultimo tra l'altro si è vantato di averlo sconfitto anche troppo facilmente. In giapponese è doppiato da Yukimasa Kishino (_Z_) e [Banjō Ginga](/wiki/Banj%C5%8D_Ginga "Banjō Ginga") (altre apparizioni) e in italiano da [Enrico Bertorelli](/wiki/Enrico_Bertorelli "Enrico Bertorelli") (_Z_), [Pietro Ubaldi](/wiki/Pietro_Ubaldi "Pietro Ubaldi") (_Super_).

### Armata di Freezer

\[[modifica](/w/index.php?title=Personaggi_di_Dragon_Ball&veaction=edit&section=58 "Modifica la sezione Armata di Freezer") | [modifica wikitesto](/w/index.php?title=Personaggi_di_Dragon_Ball&action=edit&section=58 "Edit section's source code: Armata di Freezer")\]

L'Armata di Freezer (フリーザ軍[?](/wiki/Aiuto:Giapponese "Aiuto:Giapponese"), _Furīza gun_) è un gruppo mercenario capeggiato da [Freezer](/wiki/Freezer_\(personaggio\) "Freezer (personaggio)") e da suo padre Re Cold, il cui principale scopo è quello di invadere e conquistare pianeti per rivenderli ai migliori offerenti. Una parte dell'esercito è stata per molto tempo costituita dalla totalità dei guerrieri [Saiyan](/wiki/Saiyan "Saiyan"). I suoi soldati indossano delle [Battle Suit](/wiki/Glossario_di_Dragon_Ball#Battle_Suit "Glossario di Dragon Ball"), proprio come Freezer e Re Cold, e in dotazione hanno anche degli [scouter](/wiki/Glossario_di_Dragon_Ball#Scouter "Glossario di Dragon Ball"). Freezer, suo padre e i soldati di alto rango dell'esercito viaggiano a bordo delle loro [grandi astronavi spaziali](/wiki/Glossario_di_Dragon_Ball#Nave_spaziale_di_Freezer "Glossario di Dragon Ball"), ma in genere i guerrieri durante le invasioni di altri pianeti fanno uso di navicelle monoposto chiamate [Attack Ball](/wiki/Glossario_di_Dragon_Ball#Attack_Ball "Glossario di Dragon Ball"). L'esercito criminale ha molti stabilimenti situati nei vari pianeti conquistati. A detta di [Beerus](/wiki/Beerus "Beerus"), prima che Goku e i suoi amici la distruggessero essa rappresentava l'élite dei combattenti del Settimo Universo. Nel manga _[Jaco the Galactic Patrolman](/wiki/Jaco_the_Galactic_Patrolman "Jaco the Galactic Patrolman")_ viene rivelato che la Pattuglia Galattica non ha mai cercato di ostacolare quest'esercito in quanto ritenuto troppo potente.

#### Freezer

\[[modifica](/w/index.php?title=Personaggi_di_Dragon_Ball&veaction=edit&section=59 "Modifica la sezione Freezer") | [modifica wikitesto](/w/index.php?title=Personaggi_di_Dragon_Ball&action=edit&section=59 "Edit section's source code: Freezer")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Freezer (personaggio)](/wiki/Freezer_\(personaggio\) "Freezer (personaggio)")**.

Freezer (フリーザ[?](/wiki/Aiuto:Giapponese "Aiuto:Giapponese"), _Furīza_), noto anche come Lord Freezer, è il comandante in capo di un vasto impero multiplanetario da lui governato tramite l'ausilio di numerosi sottoposti e mercenari, a lui fedeli per timore del suo immenso potere. Egli infatti è, al momento del suo concepimento da parte dell'autore, l'essere più potente dell'intero universo. Molti anni prima dell'inizio della storia ha distrutto il pianeta [Vegeta](/wiki/Cosmologia_di_Dragon_Ball#Vegeta "Cosmologia di Dragon Ball") (su ordine di [Lord Beerus](/wiki/Personaggi_di_Dragon_Ball_Super#Beerus "Personaggi di Dragon Ball Super"), il Dio della distruzione) e ha quasi estinto i Saiyan, assoldando i superstiti per le sue opere di conquista. Essendo venuto a conoscenza dell'esistenza delle sfere del drago, organizza una spedizione sul pianeta Namecc per ottenere la vita eterna, ma viene sconfitto da Goku e, successivamente, dopo essere tornato sulla Terra in cerca di vendetta, viene ucciso da Trunks del futuro. Il suo [DNA](/wiki/DNA "DNA") e quello di suo padre Re Cold vengono poi usati per creare [Cell](/wiki/Cell_\(personaggio\) "Cell (personaggio)"). È doppiato in giapponese da [Ryūsei Nakao](/wiki/Ry%C5%ABsei_Nakao "Ryūsei Nakao") e in italiano da [Gianfranco Gamba](/wiki/Gianfranco_Gamba "Gianfranco Gamba") (_Z_), [Federico Zanandrea](/wiki/Federico_Zanandrea "Federico Zanandrea") (_Super_).

#### Zarbon

\[[modifica](/w/index.php?title=Personaggi_di_Dragon_Ball&veaction=edit&section=60 "Modifica la sezione Zarbon") | [modifica wikitesto](/w/index.php?title=Personaggi_di_Dragon_Ball&action=edit&section=60 "Edit section's source code: Zarbon")\]

Zarbon (ザーボン[?](/wiki/Aiuto:Giapponese "Aiuto:Giapponese"), _Zābon_) è il braccio destro di Freezer nonché suo consigliere e, insieme a Dodoria, una delle sue due guardie del corpo. È uno dei guerrieri più potenti al servizio di Freezer e possiede la capacità di volare e di utilizzare il ki. Inoltre, se necessario, egli può ricorrere a una trasformazione che ne aumenta notevolmente la massa muscolare e la forza combattiva. Si reca su Namecc per assistere Freezer nella raccolta delle sfere del drago. Zarbon viene poi inviato alla ricerca dei villaggi namecciani rimasti sul pianeta; durante la missione incontra il traditore Vegeta e, dopo essersi trasformato, lo sconfigge lasciandolo in fin di vita. Per scoprire dove il Saiyan ha nascosto una sfera, Freezer gli ordina tuttavia di tornare a recuperare il corpo di Vegeta e di curarlo nella vasca di rianimazione. Dopo che il Saiyan si è ripreso, lui e Zarbon ingaggiano un nuovo duello, in cui stavolta Vegeta ha la meglio uccidendolo[\[24\]](#cite_note-p68-69-24). È doppiato in giapponese da [Shō Hayami](/wiki/Sh%C5%8D_Hayami "Shō Hayami") (_Z_) e [Hiroaki Miura](/wiki/Hiroaki_Miura "Hiroaki Miura") (_Kai_) e in italiano da [Claudio Moneta](/wiki/Claudio_Moneta "Claudio Moneta").

#### Dodoria

\[[modifica](/w/index.php?title=Personaggi_di_Dragon_Ball&veaction=edit&section=61 "Modifica la sezione Dodoria") | [modifica wikitesto](/w/index.php?title=Personaggi_di_Dragon_Ball&action=edit&section=61 "Edit section's source code: Dodoria")\]

Dodoria (ドドリア[?](/wiki/Aiuto:Giapponese "Aiuto:Giapponese"), _Dodoria_) è, insieme a Zarbon, una delle due guardie del corpo di Freezer. È uno dei guerrieri più potenti al servizio di Freezer e possiede la capacità di volare e di utilizzare il ki. Iracondo, violento e spietato, viene incaricato da Freezer di uccidere [Bardack](/wiki/Bardack "Bardack") e i suoi uomini nel film _[Dragon Ball Z: Le origini del mito](/wiki/Dragon_Ball_Z:_Le_origini_del_mito "Dragon Ball Z: Le origini del mito")_. In _Dragon Ball_ prende parte alla spedizione su Namecc, dove assiste Freezer nella raccolta delle sfere del drago. Durante l'attacco a un villaggio namecciano, Dodoria viene interrotto da Gohan e Crilin che salvano il piccolo Dende, e dopo averli inseguiti li attacca con un potente attacco energetico, credendo di averli eliminati. Sulla via del ritorno si imbatte poi in Vegeta. Quando il Saiyan si dimostra superiore, per avere salva la vita Dodoria gli rivela la verità sulla fine del suo pianeta natale, ma la rivelazione fa solo arrabbiare Vegeta, che lo uccide mentre questi sta tentando la fuga. È doppiato in giapponese da Yukitoshi Hori (_Z_) e Takashi Nagasako (_Kai_) e in italiano da [Luca Bottale](/wiki/Luca_Bottale "Luca Bottale").

#### Kyui

\[[modifica](/w/index.php?title=Personaggi_di_Dragon_Ball&veaction=edit&section=62 "Modifica la sezione Kyui") | [modifica wikitesto](/w/index.php?title=Personaggi_di_Dragon_Ball&action=edit&section=62 "Edit section's source code: Kyui")\]

Kyui (キュイ[?](/wiki/Aiuto:Giapponese "Aiuto:Giapponese"), _Kyui_) è un guerriero al soldo di Freezer, noto per la sua storica rivalità con Vegeta. È un guerriero d'élite, sebbene si mostri spesso codardo. Appare per la prima volta su [Freezer #79](/wiki/Cosmologia_di_Dragon_Ball#Freezer_#79 "Cosmologia di Dragon Ball") quando informa Vegeta della spedizione di Freezer su Namecc, dopodiché si mette all'inseguimento del Saiyan traditore. Giunto sul pianeta viene ucciso da Vegeta con facilità[\[25\]](#cite_note-p62-63-25). È doppiato in giapponese da Kōji Totani (_Z_) e [Eiji Takemoto](/wiki/Eiji_Takemoto "Eiji Takemoto") (_Kai_) e in italiano da [Pino Pirovano](/wiki/Pino_Pirovano "Pino Pirovano").

#### Apool

\[[modifica](/w/index.php?title=Personaggi_di_Dragon_Ball&veaction=edit&section=63 "Modifica la sezione Apool") | [modifica wikitesto](/w/index.php?title=Personaggi_di_Dragon_Ball&action=edit&section=63 "Edit section's source code: Apool")\]

Apool (アプール[?](/wiki/Aiuto:Giapponese "Aiuto:Giapponese"), _Apūru_) è uno dei soldati di Freezer presenti su Namecc. È l'unico guerriero dell'armata a sopravvivere allo scontro coi namecciani oltre a Dodoria e Zarbon, pur avendo un livello di combattimento molto inferiore al loro. In seguito viene inviato da Freezer a cercare gli ultimi due villaggi namecciani e trova quello attaccato da Vegeta che ne aveva rubato la sfera. Viene ucciso proprio da Vegeta che lo coglie di sorpresa quando guarisce prima del previsto nella vasca di rianimazione che lui stava monitorando. È doppiato in giapponese da Yūji Machi (_Z_) e Takahiro Yoshimizu (_Kai_) e in italiano da [Oliviero Corbetta](/wiki/Oliviero_Corbetta "Oliviero Corbetta").

#### Saibaiman

\[[modifica](/w/index.php?title=Personaggi_di_Dragon_Ball&veaction=edit&section=64 "Modifica la sezione Saibaiman") | [modifica wikitesto](/w/index.php?title=Personaggi_di_Dragon_Ball&action=edit&section=64 "Edit section's source code: Saibaiman")\]

Il Saibaiman (栽培マン[?](/wiki/Aiuto:Giapponese "Aiuto:Giapponese"), _Saibaiman_, lett. "Uomo coltivato"), Saibaim nel doppiaggio italiano dell'adattamento animato, è un guerriero-pianta utilizzato dall'esercito di Freezer. Non è molto forte ma possiede l'abilità di lanciare un potente acido dalla testa ed è in grado di autodistruggersi. Nasce da un particolare seme, che deve essere piantato e annaffiato[\[24\]](#cite_note-p68-69-24). Sei Saibaiman vengono fatti lottare da Nappa e Vegeta contro i compagni di Goku, uccidendo Yamcha. Crilin infuriato per la morte dell'amico, insieme a Piccolo elimineranno gli altri rimasti. In seguito altri Saibaiman fanno la loro comparsa in _Dragon Ball GT_, dove spaventano i cittadini di una città e sono poi uccisi da Ub. Sono doppiati da [Tōru Furuya](/wiki/T%C5%8Dru_Furuya "Tōru Furuya").

#### Squadra Ginew

\[[modifica](/w/index.php?title=Personaggi_di_Dragon_Ball&veaction=edit&section=65 "Modifica la sezione Squadra Ginew") | [modifica wikitesto](/w/index.php?title=Personaggi_di_Dragon_Ball&action=edit&section=65 "Edit section's source code: Squadra Ginew")\]

[![](//upload.wikimedia.org/wikipedia/commons/thumb/f/f5/Ginyu_Force.png/220px-Ginyu_Force.png)](/wiki/File:Ginyu_Force.png)

Simbolo della squadra speciale Ginew.

La Squadra Ginew (ギニュー特戦隊[?](/wiki/Aiuto:Giapponese "Aiuto:Giapponese"), _Ginyū tokusentai_), Squadra Giniu nel doppiaggio italiano dell'adattamento animato, è il più potente gruppo di guerrieri al servizio di Freezer. La squadra prende il nome dal suo leader, Ginew. Malgrado siano visibilmente feroci e spietati, i cinque guerrieri risultano poco seri e grotteschi, usando per esempio appariscenti pose e coreografie per presentarsi. I loro nomi sono dei giochi di parole sui [latticini](/wiki/Latticini "Latticini"). La Squadra Ginew venne convocata da Freezer su Namecc per porre rimedio alla distruzione degli scouter da parte di Muri, recuperare le sfere del drago e catturare e uccidere Vegeta, Crilin e Gohan, colpevoli di aver ostacolato Freezer nel suo tentativo di impossessarsi delle sette sfere. Giunto sul pianeta il team assolve ai primi due compiti in brevissimo tempo, ma l'arrivo di Goku sul pianeta causa la loro sconfitta. Riappaiono nell'anime sul pianeta di Re Kaioh, con lo scopo di mostrare i risultati dell'allenamento di Yamcha, Tenshinhan e Jiaozi, e poi mentre, insieme ad altri malvagi, scatenano una rivolta contro i guardiani degli inferi, ma vengono sconfitti da Goku.

##### Ginew

\[[modifica](/w/index.php?title=Personaggi_di_Dragon_Ball&veaction=edit&section=66 "Modifica la sezione Ginew") | [modifica wikitesto](/w/index.php?title=Personaggi_di_Dragon_Ball&action=edit&section=66 "Edit section's source code: Ginew")\]

Ginew (ギニュー[?](/wiki/Aiuto:Giapponese "Aiuto:Giapponese"), _Ginyū_), Giniu nel doppiaggio italiano dell'adattamento animato, è il capitano dell'omonima squadra, di cui è anche il membro più forte. Dispone di una tecnica unica, il Body Change (ボディチェンジ[?](/wiki/Aiuto:Giapponese "Aiuto:Giapponese"), _Bodi Chenji_) (Sdoppiamento nel doppiaggio italiano dell'adattamento animato), attraverso la quale può scambiare il proprio corpo con quello di un altro individuo. Convocato da Freezer su Namecc, riceve l'ordine di recuperare le sfere del drago rubate da Vegeta e dai terrestri e di assassinare questi ultimi. Assolto il primo incarico, egli trasporta le sfere a Freezer, lasciando ai propri sottoposti l'esecuzione dei nemici. Informato però da Jeeth delle morti di Likoom, Butter e Guldo, Ginew affronta Goku e resosi conto di non poter competere con l'avversario utilizza il Body Change per appropriarsi del suo corpo, ma è incapace di utilizzarne i pieni poteri. Dopo essere stato gravemente ferito da Vegeta, Ginew tenta di utilizzare la propria tecnica contro il Saiyan, ma prima Goku si frappone fra i due riottenendo il proprio corpo, dopodiché lancia un ranocchio fra Ginew e Vegeta, causando uno scambio di corpo tra l'anfibio e l'alieno. Nell'anime Ginew riesce ad abbandonare il corpo del ranocchio impossessandosi di [Bulma](/wiki/Bulma "Bulma"); successivamente tenta di fare altrettanto con quello di Piccolo ma viene fermato da Gohan[\[25\]](#cite_note-p62-63-25). In _[Dragon Ball Z: La resurrezione di 'F'](/wiki/Dragon_Ball_Z:_La_resurrezione_di_%27F%27 "Dragon Ball Z: La resurrezione di 'F'")_ si impossessa con l'inganno del corpo di Tagoma, ritornando al servizio di Freezer. Viene, però, sconfitto da [Gotenks](/wiki/Gotenks "Gotenks") e ucciso definitivamente da Vegeta; in _Dragon Ball Super_, invece, viene ucciso direttamente da Vegeta, senza che Goten e Trunks effettuino la Fusione affrontandolo[\[26\]](#cite_note-ep23-26). È doppiato in giapponese da [Hideyuki Hori](/wiki/Hideyuki_Hori "Hideyuki Hori") (_Z_) e [Katsuyuki Konishi](/wiki/Katsuyuki_Konishi "Katsuyuki Konishi") (_Kai_ e _Super_) e in italiano da [Marco Balzarotti](/wiki/Marco_Balzarotti "Marco Balzarotti").

##### Likoom

\[[modifica](/w/index.php?title=Personaggi_di_Dragon_Ball&veaction=edit&section=67 "Modifica la sezione Likoom") | [modifica wikitesto](/w/index.php?title=Personaggi_di_Dragon_Ball&action=edit&section=67 "Edit section's source code: Likoom")\]

Likoom (リクーム[?](/wiki/Aiuto:Giapponese "Aiuto:Giapponese"), _Rikūmu_), chiamato Rikoom nell'edizione italiana _Evergreen_ del manga, e Recoom nel doppiaggio italiano dell'adattamento animato, è un componente della Squadra Ginew. Non ha particolari abilità, ma si distingue per la grande forza fisica e per l'utilizzo di attacchi dirompenti nel corpo a corpo. All'arrivo della squadra su Namecc, viene sorteggiato per combattere contro Vegeta, che sconfigge con estrema facilità. Poco prima di uccidere l'avversario è ostacolato da Gohan e Crilin, ma riesce a prevalere anche su di loro. Sul punto di eliminare i tre guerrieri, viene interrotto da Goku, che lo manda al tappeto con una sola gomitata al petto. Viene in seguito ucciso da Vegeta con un potente colpo energetico. È doppiato in giapponese da [Kenji Utsumi](/wiki/Kenji_Utsumi "Kenji Utsumi") (_Z_) e Seiji Sasaki (_Kai_) e in italiano da [Stefano Albertini](/wiki/Stefano_Albertini "Stefano Albertini").

##### Butter

\[[modifica](/w/index.php?title=Personaggi_di_Dragon_Ball&veaction=edit&section=68 "Modifica la sezione Butter") | [modifica wikitesto](/w/index.php?title=Personaggi_di_Dragon_Ball&action=edit&section=68 "Edit section's source code: Butter")\]

Butter (バータ[?](/wiki/Aiuto:Giapponese "Aiuto:Giapponese"), _Bāta_), Barter nel doppiaggio italiano dell'adattamento animato, è un componente della Squadra Ginew. A causa del colore della sua pelle e della sua velocità nell'anime si è dato il soprannome di Uragano Blu (青いハリケーン[?](/wiki/Aiuto:Giapponese "Aiuto:Giapponese"), _Aoi harikēn_). Crede di essere il più veloce dell'universo, ma viene smentito e sconfitto da Goku. Lasciato moribondo dal Saiyan, viene in seguito ucciso da Vegeta, che con una potente ginocchiata gli spezza l'osso del collo. È doppiato in giapponese da Yukimasa Kishino (_Z_) e [Masaya Onosaka](/wiki/Masaya_Onosaka "Masaya Onosaka") (_Kai_) e in italiano da [Sergio Romanò](/wiki/Sergio_Roman%C3%B2 "Sergio Romanò").

##### Jeeth

\[[modifica](/w/index.php?title=Personaggi_di_Dragon_Ball&veaction=edit&section=69 "Modifica la sezione Jeeth") | [modifica wikitesto](/w/index.php?title=Personaggi_di_Dragon_Ball&action=edit&section=69 "Edit section's source code: Jeeth")\]

Jeeth (ジース[?](/wiki/Aiuto:Giapponese "Aiuto:Giapponese"), _Jīsu_), Gis nel doppiaggio italiano dell'adattamento animato, è un componente della Squadra Ginew appartenente alla razza dei [Brench](/wiki/Glossario_di_Dragon_Ball#Brench "Glossario di Dragon Ball"). Nell'anime, a causa del colore della sua pelle e del tipo di tecniche utilizzate, Jeeth si è soprannominato il Magma Rosso (赤いマグマ[?](/wiki/Aiuto:Giapponese "Aiuto:Giapponese"), _Akai maguma_). Insieme a Butter attacca Goku, il quale si dimostra però molto più forte e veloce dei due. Alla fine, assiste impotente alla sconfitta di Butter per mano dell'avversario e fugge per la paura, andando ad avvertire Ginew. Assiste quindi allo scontro tra il capitano e Goku, aiutando il primo nel combattimento. In un secondo momento si scontra con Vegeta finendo ucciso dal Saiyan[\[13\]](#cite_note-p70-71-13). È doppiato in giapponese da Kazumi Tanaka (_Z_) e [Daisuke Kishio](/wiki/Daisuke_Kishio "Daisuke Kishio") (_Kai_) e in italiano da [Luca Sandri](/wiki/Luca_Sandri "Luca Sandri").

##### Guldo

\[[modifica](/w/index.php?title=Personaggi_di_Dragon_Ball&veaction=edit&section=70 "Modifica la sezione Guldo") | [modifica wikitesto](/w/index.php?title=Personaggi_di_Dragon_Ball&action=edit&section=70 "Edit section's source code: Guldo")\]

Guldo (グルド[?](/wiki/Aiuto:Giapponese "Aiuto:Giapponese"), _Gurudo_) è il componente fisicamente più debole della Squadra Ginew; nonostante ciò si mostra arrogante e sfacciato. Combatte usando i suoi poteri [ESP](/wiki/Percezione_extrasensoriale "Percezione extrasensoriale"), dimostrando di essere in grado di fermare il tempo per pochi secondi, di usare la telecinesi e di paralizzare i nemici. Giunto su Namecc viene sorteggiato per combattere contro Gohan e Crilin. Inizialmente si affida solo alla sua capacità di fermare il tempo, ma, per avere ragione dei suoi avversari, è costretto a ricorrere ai suoi poteri per paralizzarli. Prima di ucciderli è però decapitato inaspettatamente da Vegeta, che poi lo disintegra[\[7\]](#cite_note-p64-65-7). È doppiato in giapponese da Kōzō Shioya (_Z_) e [Yasuhiro Takato](/wiki/Yasuhiro_Takato "Yasuhiro Takato") (_Kai_) e in italiano da [Aldo Stella](/wiki/Aldo_Stella "Aldo Stella").

#### Re Cold

\[[modifica](/w/index.php?title=Personaggi_di_Dragon_Ball&veaction=edit&section=71 "Modifica la sezione Re Cold") | [modifica wikitesto](/w/index.php?title=Personaggi_di_Dragon_Ball&action=edit&section=71 "Edit section's source code: Re Cold")\]

Re Cold (コルド大王[?](/wiki/Aiuto:Giapponese "Aiuto:Giapponese"), _Korudo daiō_) è il padre di Freezer e [Cooler](/wiki/Dragon_Ball_Z:_Il_destino_dei_Saiyan#Nuovi_personaggi "Dragon Ball Z: Il destino dei Saiyan"). È arrogante, aristocratico e un manipolatore che controlla il suo vasto impero criminale dall'ombra; nonostante ciò, è meno spietato di Freezer. Appare dopo gli eventi di Namecc, quando, insieme al figlio Freezer rigenerato, giunge sulla Terra allo scopo di vendicarsi di Goku; ma viene ucciso da [Trunks del futuro](/wiki/Trunks_del_futuro "Trunks del futuro")[\[24\]](#cite_note-p68-69-24). Nell'anime, insieme a Freezer, Cold partecipa a una rivolta nel regno degli inferi capeggiata da [Cell](/wiki/Cell_\(personaggio\) "Cell (personaggio)") e repressa facilmente da [Paikuhan](/wiki/Paikuhan "Paikuhan"). Toriyama, in un'intervista pubblicata sulla rivista _Saikyo Jump_, ha parlato di Cold e della sua famiglia: «Il padre di Freezer è un mutante con un livello di combattimento anormalmente elevato. Essendo nato solo da suo padre, Freezer era ancora fortemente in possesso dei suoi caratteri mutanti. Di conseguenza, anche quando si parla di "razza di Freezer", loro due sono gli unici che posseggono crudeltà e un livello combattivo anormale». In questo estratto, tuttavia, non è chiaro se Toriyama intendeva dire che Freezer ha un solo genitore, o voleva enfatizzare che i caratteri mutanti gli derivano unicamente da Cold[\[27\]](#cite_note-27). È doppiato in giapponese da [Daisuke Gōri](/wiki/Daisuke_G%C5%8Dri "Daisuke Gōri") (_Z_) e [Ryūzaburō Ōtomo](/wiki/Ry%C5%ABzabur%C5%8D_%C5%8Ctomo "Ryūzaburō Ōtomo") (_Kai_) e in italiano da [Vittorio Bestoso](/wiki/Vittorio_Bestoso "Vittorio Bestoso").

### Cyborg del Dottor Gelo

\[[modifica](/w/index.php?title=Personaggi_di_Dragon_Ball&veaction=edit&section=72 "Modifica la sezione Cyborg del Dottor Gelo") | [modifica wikitesto](/w/index.php?title=Personaggi_di_Dragon_Ball&action=edit&section=72 "Edit section's source code: Cyborg del Dottor Gelo")\]

#### Cell

\[[modifica](/w/index.php?title=Personaggi_di_Dragon_Ball&veaction=edit&section=73 "Modifica la sezione Cell") | [modifica wikitesto](/w/index.php?title=Personaggi_di_Dragon_Ball&action=edit&section=73 "Edit section's source code: Cell")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Cell (personaggio)](/wiki/Cell_\(personaggio\) "Cell (personaggio)")**.

Cell (セル[?](/wiki/Aiuto:Giapponese "Aiuto:Giapponese"), _Seru_) è un organismo artificiale progettato dal [Dr. Gelo](#Dottor_Gelo) utilizzando le cellule dei migliori guerrieri dell'universo, ovvero Goku, Piccolo, Vegeta, Freezer e Re Cold a cui, solo nell'adattamento animato, si aggiungono Crilin e Tenshinhan. Concepito con l'obiettivo di uccidere Goku e diventare l'essere più potente in assoluto, per ottenere la sua forma perfetta Cell ha bisogno dell'energia dei cyborg [Numero 17](/wiki/Numero_17 "Numero 17") e [Numero 18](/wiki/Numero_18 "Numero 18"), creati dallo stesso Dr. Gelo proprio a tale scopo. Nella sua epoca, però, questi due cyborg erano già stati uccisi e, per questa ragione, Cell è tornato nel passato con la macchina del tempo di Bulma per completare la sua trasformazione. Nonostante riesca a raggiungere il suo scopo e ad acquisire una forza superiore persino a quella di Goku, Cell viene infine sconfitto da Gohan nel corso del [Cell Game](/wiki/Cell_Game "Cell Game").

#### Dottor Gelo

\[[modifica](/w/index.php?title=Personaggi_di_Dragon_Ball&veaction=edit&section=74 "Modifica la sezione Dottor Gelo") | [modifica wikitesto](/w/index.php?title=Personaggi_di_Dragon_Ball&action=edit&section=74 "Edit section's source code: Dottor Gelo")\]

Il Dottor Gelo (ドクター・ゲロ[?](/wiki/Aiuto:Giapponese "Aiuto:Giapponese"), _Dokutā Gero_), noto anche come Numero 20 (人造人間20号[?](/wiki/Aiuto:Giapponese "Aiuto:Giapponese"), _Jinzō ningen niju-gō_) nella sua forma cyborg e C-20 nel doppiaggio italiano dell'adattamento animato, è lo scienziato creatore di [Cell](/wiki/Cell_\(personaggio\) "Cell (personaggio)") e di alcuni [cyborg](/wiki/Cyborg "Cyborg"), costruiti allo scopo di assassinare Goku per vendicare la distruzione del [Red Ribbon](/wiki/Red_Ribbon "Red Ribbon"), di cui Gelo faceva parte in passato. Desiderando la vita eterna, Gelo istruì Numero 19 perché lo trasformasse in un cyborg. Grazie a ciò e nonostante l'aspetto esile, egli è dotato di capacità fisiche sovrumane, nonché dell'abilità di assorbire il ki degli avversari toccandoli con le mani o intercettandone gli attacchi energetici. Insieme a 19 fronteggia Goku e Vegeta, ma rendendosi conto di non poter fronteggiare i Saiyan e si dà alla fuga. Dopo che il suo tentativo di assorbire l'energia di Piccolo è fermato da Gohan, viene sconfitto dal namecciano, che gli mozza un braccio. Gelo riesce comunque a tornare al suo laboratorio, dove riattiva Numero 17 e 18, ma i due cyborg si ribellano ai suoi ordini e lo uccidono. Nel manga di _Super_ si apprende di più sulla sua storia famigliare, era sposato con Vomi dalla quale ha avuto due figli, uno dei quali a sua volta ha avuto un figlio ovvero Hedo, che proprio come il nonno è un genio della progettazione robotica. Gelo fa un'altra apparizione in _Dragon Ball GT_, dove insieme al [Dr. Mieu](/wiki/Dr._Mieu "Dr. Mieu"), crea un clone di C-17 che si fonde al cyborg originale per dare vita a [Super C-17](/wiki/Super_C-17 "Super C-17"); anche in questo caso la creatura sfugge al suo controllo e lo scienziato viene annientato. È doppiato in giapponese da [Kōji Yada](/wiki/K%C5%8Dji_Yada "Kōji Yada") e in italiano da [Oliviero Corbetta](/wiki/Oliviero_Corbetta "Oliviero Corbetta").

#### Numero 16

\[[modifica](/w/index.php?title=Personaggi_di_Dragon_Ball&veaction=edit&section=75 "Modifica la sezione Numero 16") | [modifica wikitesto](/w/index.php?title=Personaggi_di_Dragon_Ball&action=edit&section=75 "Edit section's source code: Numero 16")\]

Numero 16 (人造人間16号[?](/wiki/Aiuto:Giapponese "Aiuto:Giapponese"), _Jinzōningen jūroku-gō_), C-16 nel doppiaggio italiano dell'adattamento animato, è un cyborg creato dal Dr. Gelo. È stato progettato dallo scienziato sulla base del figlio, Gevo, tuttavia si rivela difettoso in quanto il cyborg mostra una personalità pacifica, amante della natura e poco incline al combattimento, nonostante possegga una forza seconda solo a Cell. 16 viene attivato e risvegliato dall'ibernazione da Numero 17 e 18, coi quali parte per adempiere alla loro missione di trovare ed eliminare Goku. Nonostante i vari tentativi di proteggere i suoi due compagni da Cell, fallisce nell'impresa e viene danneggiato. In seguito, 16 chiede a Crilin di essere riparato in modo tale da poter partecipare al Cell Game e aiutare i guerrieri. Interviene nello scontro tra Gohan e Cell immobilizzando Cell, ma il suo tentativo di autodistruggersi per eliminare il mostro fallisce, dato che durante la manutenzione Bulma aveva rimosso la bomba presente nel suo corpo. Ormai senza armi, viene distrutto definitivamente da Cell e la sua morte causerà la rabbia di Gohan, il quale si trasformerà così in [Super Saiyan 2](/wiki/Super_Saiyan_2 "Super Saiyan 2")[\[20\]](#cite_note-p74-75-20). È doppiato in giapponese da [Hikaru Midorikawa](/wiki/Hikaru_Midorikawa "Hikaru Midorikawa") e in italiano da [Pietro Ubaldi](/wiki/Pietro_Ubaldi "Pietro Ubaldi").

#### Numero 17

\[[modifica](/w/index.php?title=Personaggi_di_Dragon_Ball&veaction=edit&section=76 "Modifica la sezione Numero 17") | [modifica wikitesto](/w/index.php?title=Personaggi_di_Dragon_Ball&action=edit&section=76 "Edit section's source code: Numero 17")\]

Numero 17 (人造人間17号[?](/wiki/Aiuto:Giapponese "Aiuto:Giapponese"), _Jinzōningen jūnana-gō_), C-17 nel doppiaggio italiano dell'adattamento animato, è il fratello gemello di [Numero 18](/wiki/Numero_18 "Numero 18"), insieme alla quale è stato trasformato in cyborg dal Dr. Gelo. Il nome che aveva da umano era Lapis (ラピス[?](/wiki/Aiuto:Giapponese "Aiuto:Giapponese"))[\[28\]](#cite_note-nomi-28). Viene incaricato di uccidere Goku, sebbene il fine ultimo della sua creazione sia quello di essere assorbito da Cell insieme alla sorella, in modo da permettere a quest'ultimo di raggiungere la sua forma perfetta. Caratterizzato da un comportamento infantile ed estremamente ribelle, 17 possiede forza e velocità sovrumane e un'energia illimitata. Viene attivato dal Dr. Gelo per lo scontro con gli amici di Goku e, dopo aver distrutto il telecomando per la sua disattivazione, il cyborg uccide lo scienziato. In cerca di Goku, sconfigge diversi suoi amici, prima di essere assorbito da Cell. Perisce quando Cell si autodistrugge, ma in seguito viene riportato in vita grazie alle sfere del drago. Nella linea temporale di Trunks del futuro, 17 non viene mai assorbito da Cell e si diverte insieme a 18 a devastare la Terra e a torturarne gli abitanti[\[20\]](#cite_note-p74-75-20) almeno finché Trunks non li distrugge entrambi dopo un breve combattimento. In _Dragon Ball Super_ si scopre che dopo essere stato resuscitato grazie alle sfere del drago, 17 ha messo su famiglia ed è diventato il ranger della Monster Island, difendendola dai frequenti attacchi dei bracconieri. In cambio della promessa di Goku di far proteggere l'isola in sua assenza, acconsente a partecipare al Torneo del Potere. Quando Goku, Freezer e [Jiren](/wiki/Personaggi_di_Dragon_Ball_Super#Jiren "Personaggi di Dragon Ball Super") si eliminano a vicenda, 17 rimane l'ultimo combattente sul ring e assicura così la vittoria del Settimo Universo. Con le [super sfere del drago](/wiki/Sfere_del_drago#Super_sfere_del_drago "Sfere del drago") esprime poi il desiderio di ripristinare tutti gli universi cancellati. Combatte poi in difesa della Terra contro Molo e i suoi mercenari, sconfiggendo Seven-Three. In _Dragon Ball GT_ il Dr. Gelo e il [Dr. Mieu](/wiki/Dr._Mieu "Dr. Mieu") costruiscono un suo clone che crea un varco tra la Terra e gli inferi, favorendo l'evasione di molti personaggi malvagi precedentemente sconfitti. Dopo aver ucciso Crilin e sconfitto sua sorella, C-17 si unisce al suo clone dando vita a [Super C-17](/wiki/Super_C-17 "Super C-17"). Super C-17 riesce a tenere testa a Goku Super Saiyan 4, ma viene infine annientato, anche grazie al fatto che il C-17 originale, dall'interno di Super C-17, suggerisce telepaticamente a Goku i punti dove colpire il nemico[\[29\]](#cite_note-29). In giapponese è doppiato da [Shigeru Nakahara](/wiki/Shigeru_Nakahara "Shigeru Nakahara") e in italiano da [Patrizio Prata](/wiki/Patrizio_Prata "Patrizio Prata") (_Z_ e _Super_), [Gabriele Calindri](/wiki/Gabriele_Calindri "Gabriele Calindri") (_GT_) e [Paolo Sesana](/wiki/Paolo_Sesana "Paolo Sesana") (_GT_).

#### Numero 18

\[[modifica](/w/index.php?title=Personaggi_di_Dragon_Ball&veaction=edit&section=77 "Modifica la sezione Numero 18") | [modifica wikitesto](/w/index.php?title=Personaggi_di_Dragon_Ball&action=edit&section=77 "Edit section's source code: Numero 18")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Numero 18](/wiki/Numero_18 "Numero 18")**.

Numero 18 (人造人間18号[?](/wiki/Aiuto:Giapponese "Aiuto:Giapponese"), _Jinzōningen jūhachi-gō_), C-18 nel doppiaggio italiano dell'adattamento animato, è la sorella gemella di [Numero 17](/wiki/Numero_17 "Numero 17"), insieme al quale è stata trasformata in cyborg dal Dr. Gelo con lo scopo di eliminare Goku, sebbene a loro insaputa esistano solo per essere assorbiti da Cell e permettergli così di diventare l'essere perfetto. Il nome che aveva da umana era Lazuli (ラズリ[?](/wiki/Aiuto:Giapponese "Aiuto:Giapponese"))[\[28\]](#cite_note-nomi-28). Dopo che il drago Shenron rimuove la carica esplosiva dal suo corpo, si sposa con Crilin, con cui ha una figlia, Marron[\[20\]](#cite_note-p74-75-20).

#### Numero 19

\[[modifica](/w/index.php?title=Personaggi_di_Dragon_Ball&veaction=edit&section=78 "Modifica la sezione Numero 19") | [modifica wikitesto](/w/index.php?title=Personaggi_di_Dragon_Ball&action=edit&section=78 "Edit section's source code: Numero 19")\]

Numero 19 (人造人間19号[?](/wiki/Aiuto:Giapponese "Aiuto:Giapponese"), _Jinzōningen jūkyū-gō_), C-19 nel doppiaggio italiano dell'adattamento animato, è il braccio destro del Dr. Gelo, a cui è totalmente devoto. Lo scienziato l'ha costruito su modello di una bambola trovata in una base nemica e considerata un trofeo.[\[30\]](#cite_note-30) È uno dei cyborg più deboli creati dallo scienziato, ma è comunque dotato di una forza sovrumana e di due dispositivi posti sui palmi delle mani grazie ai quali possiede l'abilità di assorbire il [ki](/wiki/Ki_\(Dragon_Ball\) "Ki (Dragon Ball)") dei nemici. Insieme al Dr. Gelo attacca la Città del Sud e affronta Goku. Quando il Saiyan è colpito dalla malattia cardiaca, 19 ne approfitta per assorbire la sua energia e per sconfiggerlo, ma, prima di poterlo soffocare, viene fermato da Vegeta che gli strappa via le braccia e poi lo distrugge. È doppiato in giapponese da Yukitoshi Hori e in italiano da [Fabio Mazzari](/wiki/Fabio_Mazzari "Fabio Mazzari").

### Esercito di Babidy

\[[modifica](/w/index.php?title=Personaggi_di_Dragon_Ball&veaction=edit&section=79 "Modifica la sezione Esercito di Babidy") | [modifica wikitesto](/w/index.php?title=Personaggi_di_Dragon_Ball&action=edit&section=79 "Edit section's source code: Esercito di Babidy")\]

L'Esercito di Babidy (バビディの部下[?](/wiki/Aiuto:Giapponese "Aiuto:Giapponese"), _Babidi no Buka_) è un gruppo criminale guidato da Babidy. È costituito da guerrieri provenienti da vari pianeti, che hanno tutti una M marchiata sul corpo a simboleggiare il potere oscuro che Babidy esercita su di loro con la sua magia. Il loro scopo è quello di conquistare l'universo liberando Majin Bu dal suo sigillo.

#### Majin Bu

\[[modifica](/w/index.php?title=Personaggi_di_Dragon_Ball&veaction=edit&section=80 "Modifica la sezione Majin Bu") | [modifica wikitesto](/w/index.php?title=Personaggi_di_Dragon_Ball&action=edit&section=80 "Edit section's source code: Majin Bu")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Majin Bu](/wiki/Majin_Bu "Majin Bu")**.

Majin Bu (魔人ブウ[?](/wiki/Aiuto:Giapponese "Aiuto:Giapponese"), _Majin Bū_), Majinbu nel doppiaggio italiano dell'adattamento animato, è una creatura magica risvegliata dal mago Bibbidy (ビビディ[?](/wiki/Aiuto:Giapponese "Aiuto:Giapponese"), _Bibidi_) (Bibidi nel doppiaggio italiano dell'adattamento animato) milioni di anni prima dell'inizio della storia. La sua natura elastica gli dona la capacità di allungare, contorcere, trasformare e rigenerare parti del proprio corpo senza il minimo sforzo. Sconfigge quasi tutti i Kaiohshin, prima di essere imprigionato da Bibbidy e spedito sulla Terra, per paura che la creatura si ribelli al suo volere. Dopo l'uccisione di Bibbidy da parte del Kaiohshin dell'Est, Majin Bu viene liberato da [Babidy](#Babidy), il figlio del mago, grazie all'energia di Gohan. Dopo aver ucciso Babidy, Bu diventa amico di [Mr. Satan](/wiki/Mr._Satan "Mr. Satan"), espellendo la sua parte malvagia. Questa ricerca sfide sempre più entusiasmanti e combatte contro molti avversari, assorbendo Goten, Trunks, Piccolo e Gohan, e potenziandosi nel processo. La parte malvagia viene infine sconfitta da Goku, grazie a una Genkidama contenente l'energia di tutti gli abitanti della Terra e reincarnata in una persona buona in [Ub](#Ub). La parte buona di Bu rimane invece a vivere insieme a Mr. Satan e fa delle apparizioni anche in _Dragon Ball Super_ e _Dragon Ball GT_.

#### Babidy

\[[modifica](/w/index.php?title=Personaggi_di_Dragon_Ball&veaction=edit&section=81 "Modifica la sezione Babidy") | [modifica wikitesto](/w/index.php?title=Personaggi_di_Dragon_Ball&action=edit&section=81 "Edit section's source code: Babidy")\]

Babidy (バビディ[?](/wiki/Aiuto:Giapponese "Aiuto:Giapponese"), _Babidi_), Babidi nel doppiaggio italiano dell'adattamento animato, è un mago malvagio, sadico e senza pietà. Possiede grandi poteri magici ed è in grado di controllare la mente delle persone malvagie per far sì che rispondano ai suoi comandi, rendendole al contempo più forti. Può inoltre teletrasportare se stesso o più persone in qualsiasi punto dell'universo o far esplodere le persone più deboli di lui a distanza. Si impossessa della mente di Vegeta e usa l'energia del combattimento tra questi e Goku per liberare Majin Bu. La creatura si rivela però più intelligente e indomita del previsto, e si ribella a Babidy uccidendolo. In _Dragon Ball Super_ si scopre che egli si è manifestato anche nella linea temporale di Trunks del futuro, ma che è stato ucciso dal Saiyan prevenendo così la rinascita di Majin Bu. È doppiato in giapponese da [Jōji Yanami](/wiki/J%C5%8Dji_Yanami "Jōji Yanami") (_Z_) e [Bin Shimada](/wiki/Bin_Shimada "Bin Shimada") (_Kai_) e in italiano da [Oliviero Corbetta](/wiki/Oliviero_Corbetta "Oliviero Corbetta").

#### Darbula

\[[modifica](/w/index.php?title=Personaggi_di_Dragon_Ball&veaction=edit&section=82 "Modifica la sezione Darbula") | [modifica wikitesto](/w/index.php?title=Personaggi_di_Dragon_Ball&action=edit&section=82 "Edit section's source code: Darbula")\]

Darbula (ダーブラ[?](/wiki/Aiuto:Giapponese "Aiuto:Giapponese"), _Dābura_) è il re del mondo demoniaco divenuto subordinato del mago Babidy. Il suo nome deriva dall'incantesimo [Abracadabra](/wiki/Abracadabra "Abracadabra") (アブラカダブラ[?](/wiki/Aiuto:Giapponese "Aiuto:Giapponese"), _Aburakadabura_)[\[31\]](#cite_note-31): per questo è stato chiamato Dabra nell'edizione italiana _Evergreen_ del manga; nel doppiaggio italiano di _Dragon Ball Super_ viene invece chiamato Dabura. La sua abilità principale consiste nel produrre una saliva in grado di pietrificare qualsiasi cosa tocchi, oltre ad alcune abilità magiche, come materializzare armi o sputare fuoco dalla bocca. Viene schierato a guardia dell'astronave di Babidy e, quando Goku e compagni giungono sul posto, li attacca, uccidendo [Kibith](/wiki/Kibith "Kibith") e pietrificando Crilin e Piccolo. Combatte poi contro Gohan, ma resosi conto della malvagità nel cuore di Vegeta, si ritira dal combattimento per informare il suo padrone della possibilità di controllarlo. Una volta risvegliato Majin Bu, Darbula è trasformato dalla creatura in un biscotto e divorato. È doppiato in giapponese da [Ryūzaburō Ōtomo](/wiki/Ry%C5%ABzabur%C5%8D_%C5%8Ctomo "Ryūzaburō Ōtomo") e in italiano da [Marco Pagani](/wiki/Marco_Pagani "Marco Pagani") (_Z_) e [Gianni Gaude](/wiki/Gianni_Gaude "Gianni Gaude") (_Super_).

#### Yamu e Spopovitch

\[[modifica](/w/index.php?title=Personaggi_di_Dragon_Ball&veaction=edit&section=83 "Modifica la sezione Yamu e Spopovitch") | [modifica wikitesto](/w/index.php?title=Personaggi_di_Dragon_Ball&action=edit&section=83 "Edit section's source code: Yamu e Spopovitch")\]

Yamu (ヤムー[?](/wiki/Aiuto:Giapponese "Aiuto:Giapponese"), _Yamū_) e Spopovitch (スポポビッチ[?](/wiki/Aiuto:Giapponese "Aiuto:Giapponese"), _Supopobicchi_) (Spopobitch nel doppiaggio italiano dell'adattamento animato) sono due guerrieri assoggettati al volere di Babidy. Partecipano al 25º Torneo Tenkaichi, dove Spopovitch riduce [Videl](/wiki/Videl "Videl") quasi in fin di vita grazie ai poteri ottenuti da Babidy. In seguito riescono a prelevare l'energia di Gohan necessaria per far risvegliare Majin Bu. Tornati da Babidy, Spopovitch viene però ucciso a sangue freddo dal mago, mentre Yamu, tenta un'ultima fuga prima di essere ucciso da Puipui. In passato Spopovitch aveva partecipato a un torneo Tenkaichi, ma aveva un aspetto completamente diverso: aveva una carnagione abbronzata, capelli rossicci e occhi chiari. Il radicale cambiamento è avvenuto in seguito alla possessione di Babidy. Sono doppiati in giapponese da [Naoki Tatsuta](/wiki/Naoki_Tatsuta "Naoki Tatsuta") e [Hisao Egawa](/wiki/Hisao_Egawa "Hisao Egawa") e in italiano da [Massimiliano Lotti](/wiki/Massimiliano_Lotti "Massimiliano Lotti") e [Stefano Albertini](/wiki/Stefano_Albertini "Stefano Albertini").

#### Puipui

\[[modifica](/w/index.php?title=Personaggi_di_Dragon_Ball&veaction=edit&section=84 "Modifica la sezione Puipui") | [modifica wikitesto](/w/index.php?title=Personaggi_di_Dragon_Ball&action=edit&section=84 "Edit section's source code: Puipui")\]

Puipui (プイプイ[?](/wiki/Aiuto:Giapponese "Aiuto:Giapponese"), _Puipui_) è uno dei servitori di Babidy e il guardiano del primo dei quattro livelli che conducono a Majin Bu. Il suo pianeta natale, [Zoon](/wiki/Cosmologia_di_Dragon_Ball#Pianeta_Zoon "Cosmologia di Dragon Ball"), ha una gravità dieci volte superiore a quella terrestre e lui crede per questo di essere superiore agli altri guerrieri. Sfida Vegeta ma, pur venendo trasportato su Zoon grazie a una magia di Babidy, non è all'altezza del Saiyan e viene ucciso facilmente. È doppiato in giapponese da Tomohisa Asō e in italiano da [Francesco Orlando](/wiki/Francesco_Orlando_\(doppiatore\) "Francesco Orlando (doppiatore)").

#### Yakon

\[[modifica](/w/index.php?title=Personaggi_di_Dragon_Ball&veaction=edit&section=85 "Modifica la sezione Yakon") | [modifica wikitesto](/w/index.php?title=Personaggi_di_Dragon_Ball&action=edit&section=85 "Edit section's source code: Yakon")\]

Yakon (ヤコン[?](/wiki/Aiuto:Giapponese "Aiuto:Giapponese")), Yacon nel doppiaggio italiano dell'adattamento animato, è uno dei guerrieri di Babidy, posto a protezione del secondo livello dell'astronave del mago. È un alieno [Ankoku](/wiki/Glossario_di_Dragon_Ball#Ankoku "Glossario di Dragon Ball") originario del [Pianeta delle Tenebre](/wiki/Cosmologia_di_Dragon_Ball#Dark_Star "Cosmologia di Dragon Ball") con il potere di vedere nel buio e di assorbire la luce come cibo. Viene affrontato da Goku trasformato in Super Saiyan, di cui assorbe l'aura luminosa facendolo tornare normale. Viene infine ucciso quando Goku si trasforma in [Super Saiyan 2](/wiki/Saiyan#Super_Saiyan_2 "Saiyan"), facendolo esplodere per la troppa energia assorbita. È doppiato in giapponese da Yoshiyuki Kono e in italiano da [Pietro Ubaldi](/wiki/Pietro_Ubaldi "Pietro Ubaldi").

Altri personaggi
----------------

\[[modifica](/w/index.php?title=Personaggi_di_Dragon_Ball&veaction=edit&section=86 "Modifica la sezione Altri personaggi") | [modifica wikitesto](/w/index.php?title=Personaggi_di_Dragon_Ball&action=edit&section=86 "Edit section's source code: Altri personaggi")\]

### Vari

\[[modifica](/w/index.php?title=Personaggi_di_Dragon_Ball&veaction=edit&section=87 "Modifica la sezione Vari") | [modifica wikitesto](/w/index.php?title=Personaggi_di_Dragon_Ball&action=edit&section=87 "Edit section's source code: Vari")\]

#### Bardack

\[[modifica](/w/index.php?title=Personaggi_di_Dragon_Ball&veaction=edit&section=88 "Modifica la sezione Bardack") | [modifica wikitesto](/w/index.php?title=Personaggi_di_Dragon_Ball&action=edit&section=88 "Edit section's source code: Bardack")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Bardack](/wiki/Bardack "Bardack")**.

Bardack (バーダック[?](/wiki/Aiuto:Giapponese "Aiuto:Giapponese"), _Bādakku_), chiamato Birdack nelle edizioni italiane del manga precedenti alla _Evergreen_, e Burdock nel doppiaggio italiano dell'adattamento animato, è il padre di Goku. Guerriero Saiyan di infimo livello, grazie alle numerose battaglie affrontate è divenuto via via sempre più potente, superando perfino alcuni guerrieri d'élite. In _[Dragon Ball Z: Le origini del mito](/wiki/Dragon_Ball_Z:_Le_origini_del_mito "Dragon Ball Z: Le origini del mito")_, quando Freezer decide di sterminare i Saiyan, invia Dodoria e la sua squadra a uccidere Bardack, ma egli riesce a sopravvivere e a dirigersi sul pianeta Vegeta per avvisare i propri compatrioti del pericolo. Inascoltato, decide di fronteggiare fino all'ultimo Freezer e i suoi uomini da solo, ma viene ucciso.

#### Dottor Brief

\[[modifica](/w/index.php?title=Personaggi_di_Dragon_Ball&veaction=edit&section=89 "Modifica la sezione Dottor Brief") | [modifica wikitesto](/w/index.php?title=Personaggi_di_Dragon_Ball&action=edit&section=89 "Edit section's source code: Dottor Brief")\]

Il dottor Brief (ブリーフ博士[?](/wiki/Aiuto:Giapponese "Aiuto:Giapponese"), _Burīfu hakase_) è il padre di [Bulma](/wiki/Bulma "Bulma"). È un inventore geniale, proprietario e fondatore della [Capsule Corporation](/wiki/Capsule_Corporation "Capsule Corporation"), azienda che produce molti macchinari elettronici, usati dai vari personaggi della serie nelle loro avventure. Perfeziona l'astronave appartenuta al figlio di Katattsu, in modo che Bulma, Crilin e Gohan possano partire per Namecc e recuperare la navicella di Goku, sfruttandone la tecnologia per creare l'astronave che permette al Saiyan di raggiungere Namecc. In seguito aiuta Bulma a costruire il telecomando per disattivare i cyborg Numero 17 e 18 e ripara 16 in vista del Cell Game. È doppiato in giapponese da [Jōji Yanami](/wiki/J%C5%8Dji_Yanami "Jōji Yanami") (_DB_ e _Z_) e Ryōichi Tanaka (_Super_) e in italiano da [Antonio Paiola](/wiki/Antonio_Paiola "Antonio Paiola") (_DB,_ _Z_ e _Super_) e [Matteo Zanotti](/wiki/Matteo_Zanotti "Matteo Zanotti") (_Super_ ep.51-52).

#### Olong

\[[modifica](/w/index.php?title=Personaggi_di_Dragon_Ball&veaction=edit&section=90 "Modifica la sezione Olong") | [modifica wikitesto](/w/index.php?title=Personaggi_di_Dragon_Ball&action=edit&section=90 "Edit section's source code: Olong")\]

Olong (ウーロン[?](/wiki/Aiuto:Giapponese "Aiuto:Giapponese"), _Ūron_), chiamato Oolong a partire dalla quinta edizione italiana del manga e Oscar nel doppiaggio italiano degli adattamenti animati, è un maialino parlante che può trasformarsi in qualunque cosa voglia ma per una durata massima di cinque minuti e mantenendo inalterata la sua forza. Il personaggio è basato su Binyao, co-protagonista del manga _[Dragon Boy](/wiki/Dragon_Boy "Dragon Boy")_ di Toriyama[\[4\]](#cite_note-daizenshu2p46-4) e sul maiale [Zhu Bajie](/wiki/Zhu_Bajie "Zhu Bajie"), che compare nel racconto _[Viaggio in Occidente](/wiki/Viaggio_in_Occidente "Viaggio in Occidente")_[\[5\]](#cite_note-daizenshu2p261-5). Caratterialmente Olong è cinico, vile, furbo, fifone e pervertito: i suoi hobby preferiti sono la raccolta di biancheria intima femminile e spiare le donne per vederle nude. Compare per la prima volta quando Goku e Bulma sono alla ricerca di una sfera del drago in un piccolo villaggio, in cui sfruttando i suoi poteri Olong si trasformava in un mostro per chiedere alle belle ragazze di sposarlo. Goku riesce a sconfiggerlo e dal momento Olong è costretto a seguire il duo e utilizzare i suoi poteri per facilitare la ricerca delle sfere. Impedisce a [Pilaf](/wiki/Pilaf_\(personaggio\) "Pilaf (personaggio)") di esaudire il desiderio di regnare sul mondo, anticipandolo con la richiesta di ottenere delle mutandine da donna[\[32\]](#cite_note-p56-57-32). È doppiato in giapponese da [Naoki Tatsuta](/wiki/Naoki_Tatsuta "Naoki Tatsuta") e in italiano da Renato Montanari (Junior TV), [Riccardo Peroni](/wiki/Riccardo_Peroni "Riccardo Peroni") (Mediaset) e [Massimo Milazzo](/wiki/Massimo_Milazzo "Massimo Milazzo") (_[Dragon Ball - Il film](/wiki/Dragon_Ball_-_Il_film "Dragon Ball - Il film")_).

#### Stregone del Toro

\[[modifica](/w/index.php?title=Personaggi_di_Dragon_Ball&veaction=edit&section=91 "Modifica la sezione Stregone del Toro") | [modifica wikitesto](/w/index.php?title=Personaggi_di_Dragon_Ball&action=edit&section=91 "Edit section's source code: Stregone del Toro")\]

Lo Stregone del Toro (牛魔王[?](/wiki/Aiuto:Giapponese "Aiuto:Giapponese"), _Gyūmaō_, lett. "Re demone toro") è il padre di Chichi, con la quale viveva nel castello sul Monte Padella prima che esso venisse avvolto da un incendio inestinguibile. Ossessionato dal timore di venire derubato dei suoi tesori, egli iniziò a uccidere chiunque si avvicinasse alla sua dimora che divenne temuta e famigerata. Quando Goku, Bulma e Oolong vi giungono durante la ricerca delle sfere del drago, minaccia di morte la ragazza e il suino per poi fermarsi quando riconosce la nuvola d'oro regalata a Goku da Muten, di cui fu allievo insieme a [Son Gohan](#Nonno_Son_Gohan). Necessitando dell'aiuto del Maestro Muten per spegnere l'incendio, lo Stregone del Toro chiede a Goku di contattarlo e il ragazzo accetta in cambio della sfera del drago situata nel suo castello. In seguito offre Chichi in sposa a Goku quando avrebbe compiuto 18 anni, poiché la figlia si era persa e il giovane l'aveva riportata a casa sana e salva[\[25\]](#cite_note-p62-63-25). Nell'anime il suo palazzo viene nuovamente invaso dalle fiamme al termine del 23º Torneo Tenkaichi e lo Stregone è salvato ancora da Goku. Dopo il matrimonio della figlia con Goku, si spoglia dei panni di guerriero per diventare un nonno affettuoso e gentile. Nel primo doppiaggio italiano realizzato dalla Play World, il personaggio fu chiamato Ox Satan; nel successivo ridoppiaggio ad opera della [Merak Film](/wiki/Merak_Film "Merak Film") venne chiamato Al Satan, nome in seguito riciclato per il [Grande Mago Piccolo](/wiki/Grande_Mago_Piccolo "Grande Mago Piccolo"), e dall'apparizione di quest'ultimo in poi lo Stregone del Toro verrà chiamato Giuma. È doppiato in giapponese da [Daisuke Gōri](/wiki/Daisuke_G%C5%8Dri "Daisuke Gōri") (_DB_ e _Z_) e [Ryūzaburō Ōtomo](/wiki/Ry%C5%ABzabur%C5%8D_%C5%8Ctomo "Ryūzaburō Ōtomo") (_Kai_ e _Super_) e in italiano da Renato Montanari (Junior TV), [Tony Fuochi](/wiki/Tony_Fuochi "Tony Fuochi") (Mediaset).

#### Chichi

\[[modifica](/w/index.php?title=Personaggi_di_Dragon_Ball&veaction=edit&section=92 "Modifica la sezione Chichi") | [modifica wikitesto](/w/index.php?title=Personaggi_di_Dragon_Ball&action=edit&section=92 "Edit section's source code: Chichi")\]

Chichi (チチ[?](/wiki/Aiuto:Giapponese "Aiuto:Giapponese")) è la bella figlia dello Stregone del Toro e moglie di Goku. Compare per la prima volta, da ragazzina, quando Goku e il suo gruppo si dirigono al Monte Padella per ottenere la sfera del drago in possesso dello Stregone del Toro. In segno di gratitudine verso Goku che la ritrova dopo essersi persa, lo Stregone gliela offre in moglie quando avrebbe compiuto 18 anni. Chichi si presenta come concorrente al 23º Torneo Tenkaichi per ricordare a Goku la sua promessa, e dopo averla sconfitta il giovane accetta di sposarla. Ella abbandona quindi definitivamente il mondo delle arti marziali per dedicarsi al ruolo di moglie e madre di [Gohan](/wiki/Gohan "Gohan") e [Goten](/wiki/Goten "Goten"). Assiste Goku quando questi si ammala durante l'arrivo dei cyborg fino alla sua completa guarigione. Più avanti nella storia viene uccisa da Majin Bu, che la trasforma in un uovo che poi schiaccia, ed è poi resuscitata grazie alle sfere del drago. Compare ricorrentemente in _Dragon Ball Super_ e in brevi sequenze anche in _Dragon Ball GT_. È doppiata in giapponese da Mayumi Shō (_DB_ e _Z_) e [Naoko Watanabe](/wiki/Naoko_Watanabe "Naoko Watanabe") (_Z_ e _Kai_) e interpretata da [Jamie Chung](/wiki/Jamie_Chung "Jamie Chung") (_[Dragonball Evolution](/wiki/Dragonball_Evolution "Dragonball Evolution")_). In italiano è doppiata da [Beatrice Margiotti](/wiki/Beatrice_Margiotti "Beatrice Margiotti") (Junior TV), [Elisabetta Spinelli](/wiki/Elisabetta_Spinelli "Elisabetta Spinelli") (Mediaset) e [Domitilla D'Amico](/wiki/Domitilla_D%27Amico "Domitilla D'Amico") (_Dragonball Evolution_).

#### Lunch

\[[modifica](/w/index.php?title=Personaggi_di_Dragon_Ball&veaction=edit&section=93 "Modifica la sezione Lunch") | [modifica wikitesto](/w/index.php?title=Personaggi_di_Dragon_Ball&action=edit&section=93 "Edit section's source code: Lunch")\]

Lunch (ランチ[?](/wiki/Aiuto:Giapponese "Aiuto:Giapponese"), _Ranchi_), Laura nel doppiaggio italiano dell'adattamento animato, è una donna salvata da Goku e Crilin e portata al Maestro Muten come domestica in cambio della promessa di essere allenati da lui. Ha uno strano disturbo che le fa cambiare personalità, da donna dai capelli blu tranquilla ed educata a bionda aggressiva e ribelle, ogni volta che starnutisce. Lunch rimane così alla Kame House cucinando per i due allievi e il maestro e tenendo in ordine la casa. La sua controparte bionda si innamora di [Tenshinhan](/wiki/Tenshinhan "Tenshinhan"), da cui poi si trasferisce. È doppiata in giapponese da [Mami Koyama](/wiki/Mami_Koyama "Mami Koyama") e in italiano da [Beatrice Margiotti](/wiki/Beatrice_Margiotti "Beatrice Margiotti") (Play World), [Marina Massironi](/wiki/Marina_Massironi "Marina Massironi") (Mediaset, 1ª voce), [Cinzia Massironi](/wiki/Cinzia_Massironi "Cinzia Massironi") (Mediaset, 2ª voce).

#### Baba

\[[modifica](/w/index.php?title=Personaggi_di_Dragon_Ball&veaction=edit&section=94 "Modifica la sezione Baba") | [modifica wikitesto](/w/index.php?title=Personaggi_di_Dragon_Ball&action=edit&section=94 "Edit section's source code: Baba")\]

Baba (占いババ[?](/wiki/Aiuto:Giapponese "Aiuto:Giapponese"), _Uranai Baba_, lett. "Vecchia sibilla") è la sorella maggiore del [Maestro Muten](/wiki/Maestro_Muten "Maestro Muten") nonché una [chiaroveggente](/wiki/Chiaroveggenza "Chiaroveggenza") capace di localizzare qualunque oggetto le venga chiesto e di prevedere alcuni eventi futuri. Su permesso di [Re Enma](/wiki/Re_Enma "Re Enma") ha la facoltà di visitare liberamente il regno dei morti e di far tornare individui deceduti nel mondo mortale per un giorno. Baba ha due passioni, il denaro e gli incontri di lotta: per tale ragione essa offre i propri servigi solo a coloro che possono permettersi di pagare una sostanziosa somma di denaro o che riescono a sconfiggere cinque dei suoi lottatori in tornei da lei organizzati. Per esercitare i propri poteri Baba fa uso di una [sfera di cristallo](/wiki/Glossario_di_Dragon_Ball#Sfera_di_cristallo "Glossario di Dragon Ball"), che usa anche come mezzo di trasporto[\[32\]](#cite_note-p56-57-32). Goku, Crilin, Yamcha e [Upa](#Upa) si recano da lei per chiederle di localizzare la sfera del drago a una stella che era stata resa invisibile al dragon radar da Pilaf tramite un apposito contenitore. I quattro affrontano la sfida posta da Baba, ottenendo la vittoria nonostante le sconfitte di Crilin e Yamcha. In seguito Baba aiuta Goku a ritrovare il [bastone Nyoi](/wiki/Bastone_Nyoi "Bastone Nyoi") e permette a Goku e a Vegeta di tornare sulla Terra rispettivamente per partecipare al 25º Torneo Tenkaichi e per affrontare Majin Bu. In _Dragon Ball Super_ fa resuscitare Freezer per un giorno per permettergli di prendere parte al Torneo dei Potere. In giapponese è doppiata da [Junpei Takiguchi](/wiki/Junpei_Takiguchi "Junpei Takiguchi") (_DB_) e [Mayumi Tanaka](/wiki/Mayumi_Tanaka "Mayumi Tanaka") (_Z_ e _Super_) e in italiano da [Grazia Migneco](/wiki/Grazia_Migneco "Grazia Migneco") (_DB_ e _Z_) e [Caterina Rochira](/wiki/Caterina_Rochira "Caterina Rochira") (_Super_).

#### Nonno Son Gohan

\[[modifica](/w/index.php?title=Personaggi_di_Dragon_Ball&veaction=edit&section=95 "Modifica la sezione Nonno Son Gohan") | [modifica wikitesto](/w/index.php?title=Personaggi_di_Dragon_Ball&action=edit&section=95 "Edit section's source code: Nonno Son Gohan")\]

Nonno Son Gohan (孫悟飯 じいさん[?](/wiki/Aiuto:Giapponese "Aiuto:Giapponese"), _Son Gohan jiisan_) è il nonno adottivo di Goku. Uomo dalla forza portentosa, in gioventù fu allievo del Maestro Muten e successivamente acquisì grande fama come maestro di arti marziali. In un periodo imprecisato si stabilì sul [Monte Paoz](/wiki/Monte_Paoz "Monte Paoz") e lì si imbatté nel saiyan Kakaroth che decise di allevare come proprio nipote chiamandolo Son Goku. Dotato di un carattere molto aggressivo, in seguito a un incidente il bambino perse la memoria e la sua indole malvagia, divenendo bravo e gentile. Gohan scoprì la capacità di Goku di trasformarsi in [scimmione](/wiki/Trasformazioni_Saiyan#Scimmione "Trasformazioni Saiyan") alla vista della luna piena e dato che raccomandò al bambino di non uscire mai di casa durante il plenilunio a causa del manifestarsi di un mostro in quelle notti, sopravvisse a tale evento in almeno un'occasione. Sfortunatamente per lui però una sera Goku, dimentico dell'avvertimento di Gohan, uscì di casa per urinare, si trasformò ed uccise l'anziano guerriero.

Ricompare come guerriero di Baba, grazie alla facoltà della strega di riportare in vita i morti per un giorno, e affronta il Goku in combattimento, dovendo arrendersi alla forza del nipote. Quando Vegeta si trasforma in Oozaru davanti a Goku, quest'ultimo comprende di essere stato lui a uccidere suo nonno, promettendo di scusarsi nel caso si fossero rincontrati. È doppiato in giapponese da Osamu Saka (_DB_), da Kinpei Azusa (_Z_), da [Shigeru Chiba](/wiki/Shigeru_Chiba "Shigeru Chiba") (_Kai_) e interpretato da Chi Keung Chan (_[Dragon Ball - Il film](/wiki/Dragon_Ball_-_Il_film "Dragon Ball - Il film")_) e [Randall Duk Kim](/wiki/Randall_Duk_Kim "Randall Duk Kim") (_[Dragonball Evolution](/wiki/Dragonball_Evolution "Dragonball Evolution")_). In italiano è doppiato da [Antonio Paiola](/wiki/Antonio_Paiola "Antonio Paiola"), [Toni Orlandi](/wiki/Toni_Orlandi "Toni Orlandi") (_Dragon Ball - Il film_) e [Dario Penne](/wiki/Dario_Penne "Dario Penne") (_Dragonball Evolution_).

#### Bora

\[[modifica](/w/index.php?title=Personaggi_di_Dragon_Ball&veaction=edit&section=96 "Modifica la sezione Bora") | [modifica wikitesto](/w/index.php?title=Personaggi_di_Dragon_Ball&action=edit&section=96 "Edit section's source code: Bora")\]

Bora (ボラ[?](/wiki/Aiuto:Giapponese "Aiuto:Giapponese")) è il capo di una tribù che vive ai piedi della [Torre di Karin](/wiki/Torre_di_Karin "Torre di Karin") e il padre di Upa. Il suo dovere è di proteggere la torre, e, in un primo momento, sconfigge da solo un'intera pattuglia di soldati dell'esercito del Red Ribbon, ma successivamente viene ucciso dal killer [Taobaibai](/wiki/Taobaibai "Taobaibai"). Viene resuscitato grazie alle sfere del drago. In seguito aiuta Goku e Yajirobei a scalare la torre di Karin. Cerca anche di aiutare Lunch a salire la torre, dopo che quest'ultima lo minaccia con un fucile. È doppiato in giapponese da [Banjō Ginga](/wiki/Banj%C5%8D_Ginga "Banjō Ginga") e in italiano da [Marco Pagani](/wiki/Marco_Pagani "Marco Pagani") e [Riccardo Lombardo](/wiki/Riccardo_Lombardo "Riccardo Lombardo").

#### Upa

\[[modifica](/w/index.php?title=Personaggi_di_Dragon_Ball&veaction=edit&section=97 "Modifica la sezione Upa") | [modifica wikitesto](/w/index.php?title=Personaggi_di_Dragon_Ball&action=edit&section=97 "Edit section's source code: Upa")\]

Upa (ウパ[?](/wiki/Aiuto:Giapponese "Aiuto:Giapponese")) è il figlio di Bora. Nonostante sia ancora un bambino prende molto sul serio il suo compito di proteggere la torre e ha un forte senso di giustizia. Quando il padre Bora viene ucciso da Taobaibai, Goku promette a Upa che userà le sfere del drago per resuscitarlo; così Upa accompagna Goku e i suoi amici alla ricerca delle sfere e li aiuta nella lotta contro i guerrieri di Baba[\[32\]](#cite_note-p56-57-32). È doppiato in giapponese da [Mitsuko Horie](/wiki/Mitsuko_Horie "Mitsuko Horie") e in italiano da [Debora Magnaghi](/wiki/Debora_Magnaghi "Debora Magnaghi").

#### Karin

\[[modifica](/w/index.php?title=Personaggi_di_Dragon_Ball&veaction=edit&section=98 "Modifica la sezione Karin") | [modifica wikitesto](/w/index.php?title=Personaggi_di_Dragon_Ball&action=edit&section=98 "Edit section's source code: Karin")\]

Karin (カリン[?](/wiki/Aiuto:Giapponese "Aiuto:Giapponese")), Balzar nel doppiaggio italiano dell'adattamento animato, è un maestro di arti marziali che vive da eremita in cima a una torre. Ha l'aspetto di un gatto bianco, per il cui volto Toriyama si è ispirato a quello del proprio gatto Koge mentre dormiva.[\[33\]](#cite_note-33) Custodisce l'[acqua del dio maestoso](/wiki/Glossario_di_Dragon_Ball#Acqua_del_dio_maestoso "Glossario di Dragon Ball"), in grado di risvegliare la forza interiore delle persone, e coltiva i [senzu](/wiki/Senzu "Senzu"), fagioli magici che se mangiati restituiscono le forze e guariscono qualsiasi tipo di ferita. Ha inoltre il potere di leggere nelle menti altrui, e, rimanendo sulla cima del suo obelisco, può vedere ciò che accade nel mondo. Avendo vissuto per oltre ottocento anni è molto saggio e paziente, e nonostante appaia a volte severo tiene molto ai suoi allievi. Goku riesce a scalare la Torre di Karin e si fa consegnare l'acqua miracolosa, per diventare più forte e sconfiggere il Grande Mago Piccolo. In seguito Karin allena Crilin, Yamcha, Tenshinhan e Jiaozi, dopo che questi scalano a loro volta la torre. È Karin inoltre a rivelare a Goku l'esistenza del [Dio della Terra](/wiki/Dio_\(personaggio\) "Dio (personaggio)") e a spiegargli come raggiungerlo per chiedergli di risvegliare il drago Shenron, distrutto in precedenza dal Grande Mago Piccolo.[\[6\]](#cite_note-p60-61-6). È doppiato in giapponese da [Ichirō Nagai](/wiki/Ichir%C5%8D_Nagai "Ichirō Nagai") (_DB_ e _Z_) e Ken Uo (_Super_) e in italiano da [Antonello Governale](/wiki/Antonello_Governale "Antonello Governale") (_DB_) e [Pietro Ubaldi](/wiki/Pietro_Ubaldi "Pietro Ubaldi") (_DB_, _Z_ e _Super_).

#### Mutaito

\[[modifica](/w/index.php?title=Personaggi_di_Dragon_Ball&veaction=edit&section=99 "Modifica la sezione Mutaito") | [modifica wikitesto](/w/index.php?title=Personaggi_di_Dragon_Ball&action=edit&section=99 "Edit section's source code: Mutaito")\]

Mutaito (武泰斗[?](/wiki/Aiuto:Giapponese "Aiuto:Giapponese")) è stato il maestro di [Muten](/wiki/Maestro_Muten "Maestro Muten") e dell'[Eremita della Gru](/wiki/Eremita_della_Gru "Eremita della Gru"). Durante il primo attacco del Grande Mago Piccolo creò la tecnica [Mafuuba](/wiki/Mafuuba "Mafuuba"), imprigionandolo con successo; ma a causa della potenza della mossa perse la vita. Nell'anime Goku viaggia nel tempo per incontrarlo e per farsi insegnare a controllare la propria forza spirituale. Un equivalente di Mutaito appare nel film _[Dragonball Evolution](/wiki/Dragonball_Evolution "Dragonball Evolution")_ con il nome di Sifu Norris; come il Mutaito originale, Norris aiuta Muten a preparare la Mafuuba per imprigionare il Grande Mago Piccolo. È doppiato in giapponese da [Kenji Utsumi](/wiki/Kenji_Utsumi "Kenji Utsumi") e in italiano da [Alfredo Danti](/wiki/Alfredo_Danti "Alfredo Danti").

#### Mr. Popo

\[[modifica](/w/index.php?title=Personaggi_di_Dragon_Ball&veaction=edit&section=100 "Modifica la sezione Mr. Popo") | [modifica wikitesto](/w/index.php?title=Personaggi_di_Dragon_Ball&action=edit&section=100 "Edit section's source code: Mr. Popo")\]

Mr. Popo (ミスター・ポポ[?](/wiki/Aiuto:Giapponese "Aiuto:Giapponese"), _Misutā Popo_), chiamato semplicemente Popo nel doppiaggio italiano dell'adattamento animato, è il servitore della persona che si trova a ricoprire il ruolo di [Dio della Terra](/wiki/Dio_della_Terra "Dio della Terra"). È un essere umanoide sovrappeso dalla pelle nera, gli occhi rotondi e grandi labbra rosse, ed è senza naso né capelli. Per queste caratteristiche, il personaggio di Mr. Popo è stato accusato di ricalcare lo stereotipo etnico e razzista del [blackface](/wiki/Blackface "Blackface"). Per prevenire critiche, la [Viz Media](/wiki/Viz_Media "Viz Media"), editore nordamericano del manga, ha assottigliato di molto le labbra del personaggio, mentre nell'edizione americana di _Dragon Ball Kai_ è stato colorato d'azzurro[\[34\]](#cite_note-34). Mr. Popo è totalmente devoto a Dio e a Dende, arrivando a proteggerli a costo della propria vita. Si occupa di allenare Goku e compagni in previsione degli scontri con Piccolo, Nappa e Vegeta e in seguito recupera le sfere del drago della Terra e chiede a Shenron di resuscitare le vittime di Freezer. È doppiato in giapponese da Toku Nishio (_DB_, _Z_ e _GT_) e Yasuhiko Kawazu (_Kai_ e _Super_) e in italiano da [Flavio Arras](/wiki/Flavio_Arras "Flavio Arras") (_DB_, _Z_ e _GT_) e [Graziano Galoforo](/wiki/Graziano_Galoforo "Graziano Galoforo") (_Super_).

#### Capo Anziano

\[[modifica](/w/index.php?title=Personaggi_di_Dragon_Ball&veaction=edit&section=101 "Modifica la sezione Capo Anziano") | [modifica wikitesto](/w/index.php?title=Personaggi_di_Dragon_Ball&action=edit&section=101 "Edit section's source code: Capo Anziano")\]

Il Capo Anziano (最長老[?](/wiki/Aiuto:Giapponese "Aiuto:Giapponese"), _Sai chōrō_), Anziano Saggio nel doppiaggio italiano dell'adattamento animato, è il [namecciano](/wiki/Namecciani "Namecciani") che ha ripopolato [Namecc](/wiki/Namecc "Namecc") dopo la quasi totale estinzione dovuta al cataclisma che colpì il pianeta. Fisicamente molto più grande dei suoi simili, è la massima autorità su Namecc, e tutti i namecciani lo rispettano e gli sono devoti. Ha creato le [sfere del drago namecciane](/wiki/Sfere_del_drago#Sfere_del_drago_namecciane "Sfere del drago") ed è capace di risvegliare in chiunque il suo potere latente. È inoltre di animo gentile e caritatevole. Essendo diventato molto debole a causa della sua veneranda età, e ormai prossimo alla morte, il Capo Anziano decide di aiutare Gohan e Crilin nella loro ricerca delle sfere per evitare che cadano nelle mani di Freezer. Il massacro della sua gente da parte del tiranno spaziale lo addolora al punto da accelerarne il decesso, ma grazie alla sfere del drago della Terra torna in vita quel che basta per permettere a Polunga di portare tutti gli abitanti di Namecc sulla Terra. Arrivato ormai alla fine del ciclo della sua vita, muore lasciando il suo posto a [Muri](#Muri)[\[24\]](#cite_note-p68-69-24). In giapponese è doppiato da Masaharu Satō (_Z_) e [Junpei Takiguchi](/wiki/Junpei_Takiguchi "Junpei Takiguchi") (_Kai_) e in italiano da [Ciro Imparato](/wiki/Ciro_Imparato "Ciro Imparato").

#### Muri

\[[modifica](/w/index.php?title=Personaggi_di_Dragon_Ball&veaction=edit&section=102 "Modifica la sezione Muri") | [modifica wikitesto](/w/index.php?title=Personaggi_di_Dragon_Ball&action=edit&section=102 "Edit section's source code: Muri")\]

Muri (ムーリ長老[?](/wiki/Aiuto:Giapponese "Aiuto:Giapponese"), _Mūri chōrō_), Moori nel doppiaggio italiano dell'adattamento animato, è il capo di uno dei villaggi di Namecc che vengono attaccati da Freezer e dai suoi scagnozzi per ottenere le sfere del drago di Namecc, una delle quali è custodita proprio da Muri. Rifiutandosi di consegnare l'oggetto, Muri viene ucciso da [Dodoria](#Dodoria), che gli spezza il collo. Riportato in vita insieme a tutte le vittime di Freezer dal drago Shenron, assume il ruolo di capo del suo popolo su Neo Namecc, su decisione del [Capo Anziano](#Capo_Anziano), che muore subito dopo. In _[Dragon Ball Super](/wiki/Dragon_Ball_Super "Dragon Ball Super")_ viene ucciso da Cranberry che gli sottrae la sfera del drago da lui custodita, ed Esca prende il suo posto come Capo Anziano. Dopo la sconfitta di Molo, il drago Polunga riporta in vita Muri insieme alle altre vittime dello stregone e dei suoi servi. È doppiato in giapponese da Kinpei Azusa (_Z_) e Ryōichi Tanaka (_Kai_) e in italiano da [Alfredo Danti](/wiki/Alfredo_Danti "Alfredo Danti") (1ª voce) e [Maurizio Scattorin](/wiki/Maurizio_Scattorin "Maurizio Scattorin") (2ª voce).

#### Nail

\[[modifica](/w/index.php?title=Personaggi_di_Dragon_Ball&veaction=edit&section=103 "Modifica la sezione Nail") | [modifica wikitesto](/w/index.php?title=Personaggi_di_Dragon_Ball&action=edit&section=103 "Edit section's source code: Nail")\]

Nail (ネイル[?](/wiki/Aiuto:Giapponese "Aiuto:Giapponese"), _Neiru_) è il guerriero più forte di Namecc e la guardia personale del Capo Anziano. La sua forza è tale da suscitare lo stupore di Freezer, che vorrebbe avere uno come lui al suo servizio. Dopo un duro scontro con Freezer viene ridotto in fin di vita, ma riesce nell'obiettivo di far perdere tempo al tiranno e permettere a [Dende](/wiki/Dende "Dende") di evocare il drago Polunga. Quando Piccolo lo incontra casualmente, Nail gli propone di farsi assimilare per renderlo sufficientemente potente da fronteggiare Freezer e, dopo alcune esitazioni, Piccolo accetta. In questo modo Piccolo acquista una nuova forza e insieme al compagno, riesce a mettere in difficoltà Freezer nella sua prima trasformazione. È doppiato in giapponese da [Katsuji Mori](/wiki/Katsuji_Mori "Katsuji Mori") (_Z_) e [Taiten Kusunoki](/wiki/Taiten_Kusunoki "Taiten Kusunoki") (_Kai_) e in italiano da [Alberto Sette](/wiki/Alberto_Sette "Alberto Sette").

#### Mr. Satan

\[[modifica](/w/index.php?title=Personaggi_di_Dragon_Ball&veaction=edit&section=104 "Modifica la sezione Mr. Satan") | [modifica wikitesto](/w/index.php?title=Personaggi_di_Dragon_Ball&action=edit&section=104 "Edit section's source code: Mr. Satan")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Mr. Satan](/wiki/Mr._Satan "Mr. Satan")**.

Mr. Satan (ミスター・サタン[?](/wiki/Aiuto:Giapponese "Aiuto:Giapponese"), _Misutā Satan_) è il campione mondiale di [wrestling](/wiki/Wrestling "Wrestling") e in quanto tale è considerato l'uomo più forte del mondo. Personaggio goffo e simpatico, Toriyama ha affermato che, se avesse dovuto ridisegnare _Dragon Ball_, avrebbe scelto proprio Mr. Satan come personaggio principale, per via della sua comicità[\[35\]](#cite_note-35).

#### Videl

\[[modifica](/w/index.php?title=Personaggi_di_Dragon_Ball&veaction=edit&section=105 "Modifica la sezione Videl") | [modifica wikitesto](/w/index.php?title=Personaggi_di_Dragon_Ball&action=edit&section=105 "Edit section's source code: Videl")\]

Videl (ビーデル[?](/wiki/Aiuto:Giapponese "Aiuto:Giapponese"), _Bīderu_) è la figlia di [Mr. Satan](/wiki/Mr._Satan "Mr. Satan"). Magra, dai capelli neri e gli occhi azzurri, Videl pratica le [arti marziali](/wiki/Arti_marziali "Arti marziali") ed è molto più abile di suo padre in questo. È altruista e ha un forte senso del dovere, infatti mette a disposizione le sue abilità nella lotta combattendo la criminalità. La ragazza è inizialmente una compagna di classe di Gohan e scoprirà che il ragazzo è la vera identità del supereroe locale Great Saiyaman. Sotto minaccia di rivelare pubblicamente il suo segreto, costringe Gohan a insegnarle la tecnica della levitazione e il controllo del ki. Prende poi parte al Torneo Tenkaichi, dove viene ridotta in fin di vita da [Spopovitch](/wiki/Spopovitch "Spopovitch"). Dopo la sconfitta di Majin Bu si sposa con Gohan, diventando maestra di arti marziali in un dojo,[\[36\]](#cite_note-36) e mette al mondo una figlia di nome [Pan](/wiki/Pan_\(personaggio\) "Pan (personaggio)"). Fa delle brevi apparizioni anche in _Dragon Ball GT_, mentre in _Dragon Ball Super_, essendo incinta di Pan che ha sangue Saiyan, aiuta Goku nella sua prima trasformazione in un [Super Saiyan God](/wiki/Super_Saiyan_God "Super Saiyan God"). È doppiata in giapponese da [Yūko Minaguchi](/wiki/Y%C5%ABko_Minaguchi "Yūko Minaguchi") (_Z_ e _Super_) e Shino Kakinuma (_Kai_) e in italiano da [Cinzia Massironi](/wiki/Cinzia_Massironi "Cinzia Massironi").

#### Kibith

\[[modifica](/w/index.php?title=Personaggi_di_Dragon_Ball&veaction=edit&section=106 "Modifica la sezione Kibith") | [modifica wikitesto](/w/index.php?title=Personaggi_di_Dragon_Ball&action=edit&section=106 "Edit section's source code: Kibith")\]

Kibith (キビト[?](/wiki/Aiuto:Giapponese "Aiuto:Giapponese"), _Kibito_) è l'assistente e guardia del corpo del [Kaiohshin dell'Est](/wiki/Kaiohshin_dell%27Est "Kaiohshin dell'Est"). Ha il potere di guarire qualsiasi ferita e di teletrasportare se stesso o chiunque altro in qualsiasi parte dell'universo. Partecipa al Torneo Tenkaichi sotto mentite spoglie, durante il quale chiede a Gohan di rivelare tutta la sua forza. Viene in seguito ucciso da [Darbula](/wiki/Darbula "Darbula"), ma è riportato in vita da Shenron. Si fonde poi per sbaglio con il Kaiohshin dell'Est tramite gli orecchini Potara, dando vita a Kibitoshin[\[25\]](#cite_note-p62-63-25). In _Dragon Ball Super_ Kibitoshin grazie al drago [Polunga](#Polunga) esprime il desiderio di dividersi; così facendo Kaiohshin dell'Est e Kibith ritornano a essere due individui distinti. È doppiato in giapponese da Shin Aomori e in italiano da Roberto Colombo (_Z_) e [Gianni Gaude](/wiki/Gianni_Gaude "Gianni Gaude") e Silvio Pandolfi (_Super_).

#### Gotenks

\[[modifica](/w/index.php?title=Personaggi_di_Dragon_Ball&veaction=edit&section=107 "Modifica la sezione Gotenks") | [modifica wikitesto](/w/index.php?title=Personaggi_di_Dragon_Ball&action=edit&section=107 "Edit section's source code: Gotenks")\]

Gotenks (ゴテンクス[?](/wiki/Aiuto:Giapponese "Aiuto:Giapponese"), _Gotenkusu_) è un guerriero generato dalla [fusione](/wiki/Fusione_\(Dragon_Ball\) "Fusione (Dragon Ball)") tra [Goten](/wiki/Goten "Goten") e [Trunks](/wiki/Trunks "Trunks"). Ha un carattere vivace, spavaldo, irresponsabile e arrogante. Nonostante la giovane età dei due piccoli Saiyan, Gotenks è il solo oltre a Goku a raggiungere lo stadio di [Super Saiyan III](/wiki/Saiyan#Super_Saiyan_III "Saiyan"). Oltre a saper utilizzare tutte le tecniche di Goten e Trunks, ne possiede anche delle sue, che risultano efficaci ma infantili. Riesce a tenere testa a Majin Bu, fino a quando, dopo mezz'ora e a causa dell'enorme consumo di energia richiesto dalla trasformazione, la fusione si interrompe[\[37\]](#cite_note-37). Gotenks appare anche in _Dragon Ball Super_ dove tenta di fermare Beerus venendo sconfitto facilmente. È doppiato in giapponese da [Masako Nozawa](/wiki/Masako_Nozawa "Masako Nozawa") e [Takeshi Kusao](/wiki/Takeshi_Kusao "Takeshi Kusao") e in italiano da [Monica Bonetto](/wiki/Monica_Bonetto "Monica Bonetto") (_Z_ e _Super_) e [Jacopo Calatroni](/wiki/Jacopo_Calatroni "Jacopo Calatroni") (_Super_, 2ª voce).

#### Vegeth

\[[modifica](/w/index.php?title=Personaggi_di_Dragon_Ball&veaction=edit&section=108 "Modifica la sezione Vegeth") | [modifica wikitesto](/w/index.php?title=Personaggi_di_Dragon_Ball&action=edit&section=108 "Edit section's source code: Vegeth")\]

Vegeth (ベジット[?](/wiki/Aiuto:Giapponese "Aiuto:Giapponese"), _Bejitto_), Vegekou nel doppiaggio italiano dell'adattamento animato, è il risultato della fusione tra [Goku](/wiki/Goku "Goku") e [Vegeta](/wiki/Vegeta "Vegeta") tramite gli orecchini [Potara](/wiki/Potara "Potara"). Similmente a Vegeta, si dimostra a momenti cinico e arrogante, ma nel personaggio si notano anche sfumature di scherzosità e bontà d'animo, tipici tratti di Goku. In quanto fusione di Goku e Vegeta, è in grado di eseguire tutte le tecniche conosciute dai due Saiyan, tuttavia è in possesso anche di tecniche originali, come la [Kamehameha Finale](/wiki/Kamehameha_\(Dragon_Ball\)#Kamehameha_Finale "Kamehameha (Dragon Ball)"). Vegeth è in grado di trasformarsi in Super Saiyan e [Super Saiyan blu](/wiki/Saiyan#Super_Saiyan_God_Super_Saiyan "Saiyan"); a detta del Kaiohshin dell'Est, in quest'ultima forma il suo potere supera persino quello di un Dio della distruzione. Goku e Vegeta ricorrono alla fusione per affrontare Majin Bu in _Dragon Ball_ e [Zamasu Fuso](/wiki/Zamasu "Zamasu") in _Dragon Ball Super_. È doppiato in giapponese da [Masako Nozawa](/wiki/Masako_Nozawa "Masako Nozawa") e [Ryō Horikawa](/wiki/Ry%C5%8D_Horikawa "Ryō Horikawa") e in italiano da [Paolo Torrisi](/wiki/Paolo_Torrisi "Paolo Torrisi") (_Z_) e [Claudio Moneta](/wiki/Claudio_Moneta "Claudio Moneta") e [Gianluca Iacono](/wiki/Gianluca_Iacono "Gianluca Iacono") (_Super_).

#### Bra

\[[modifica](/w/index.php?title=Personaggi_di_Dragon_Ball&veaction=edit&section=109 "Modifica la sezione Bra") | [modifica wikitesto](/w/index.php?title=Personaggi_di_Dragon_Ball&action=edit&section=109 "Edit section's source code: Bra")\]

Bra (ブラ[?](/wiki/Aiuto:Giapponese "Aiuto:Giapponese"), _Bura_) è la figlia di [Vegeta](/wiki/Vegeta "Vegeta") e [Bulma](/wiki/Bulma "Bulma"), nonché la sorella minore di [Trunks](/wiki/Trunks "Trunks"). Proprio come il fratello, è per metà umana e per metà Saiyan. Benché abbia fatto la sua prima apparizione in _Dragon Ball Z_ durante il 28º Torneo Tenkaichi, le circostanze della sua nascita sono state approfondite in _Dragon Ball Super_. [Whis](/wiki/Whis "Whis") la fa infatti nascere in anticipo con i suoi poteri per permettere a Vegeta di partecipare al Torneo del Potere. In _Dragon Ball GT_ Bra appare come un'adolescente arrogante e intraprendente. In giapponese è doppiata da [Tomiko Suzuki](/wiki/Tomiko_Suzuki "Tomiko Suzuki") (_Z_ e _GT_) e [Hiromi Tsuru](/wiki/Hiromi_Tsuru "Hiromi Tsuru") (_Kai_ e _Super_) e in italiano da [Jenny De Cesarei](/wiki/Jenny_De_Cesarei "Jenny De Cesarei").

#### Ub

\[[modifica](/w/index.php?title=Personaggi_di_Dragon_Ball&veaction=edit&section=110 "Modifica la sezione Ub") | [modifica wikitesto](/w/index.php?title=Personaggi_di_Dragon_Ball&action=edit&section=110 "Edit section's source code: Ub")\]

Ub (ウーブ[?](/wiki/Aiuto:Giapponese "Aiuto:Giapponese"), _Ūbu_) è la reincarnazione umana della parte cattiva (infine purificata) di [Majin Bu](/wiki/Majin_Bu "Majin Bu"). Dopo la sconfitta di Bu, infatti, Goku esprime il desiderio che il suo avversario possa rinascere nelle vesti di una persona buona per poterlo sfidare nuovamente, e viene accontentato da [Re Enma](/wiki/Re_Enma "Re Enma"). Ub partecipa al 28º torneo Tenkaichi per guadagnare il denaro necessario a sfamare il suo villaggio. Qui si scontra con Goku, che, impressionato dalla sua forza, decide di allenarlo per farlo diventare il nuovo guardiano della Terra[\[21\]](#cite_note-p54-55-21). In _Dragon Ball GT_ appare cresciuto e potenziato. Di fronte alla minaccia rappresentata da Baby si fonde col Bu buono, dando vita a Super Ub, ottenendo nuove abilità e rafforzandosi ulteriormente. Ricompare durante l'arco di Super C-17, dove uccide da solo quasi tutti i Saibaimen, e durante l'arco dei draghi malvagi, dove aiuta Goku nel combattimento contro [Ii Shenron](/wiki/Ii_Shenron "Ii Shenron"). In _Dragon Ball Super_, lo si rivede intento ad aiutare i suoi fratelli più piccoli al villaggio: nel finale dello scontro tra Goku e Molo viene invitato dal Grande Kaiohshin a donare la sua energia, riuscendo a rendere Goku più potente e contribuendo in maniera fondamentale alla sconfitta dello stregone. È doppiato in giapponese da Megumi Urawa (_Z_ e _Kai_) e Atsushi Kisaichi (_GT_) e in italiano da [Patrizia Mottola](/wiki/Patrizia_Mottola "Patrizia Mottola") (_Z_) e [Nicola Bartolini Carrassi](/wiki/Nicola_Bartolini_Carrassi "Nicola Bartolini Carrassi") (_GT_).

### Personaggi introdotti negli anime

\[[modifica](/w/index.php?title=Personaggi_di_Dragon_Ball&veaction=edit&section=111 "Modifica la sezione Personaggi introdotti negli anime") | [modifica wikitesto](/w/index.php?title=Personaggi_di_Dragon_Ball&action=edit&section=111 "Edit section's source code: Personaggi introdotti negli anime")\]

#### Garlic Jr.

\[[modifica](/w/index.php?title=Personaggi_di_Dragon_Ball&veaction=edit&section=112 "Modifica la sezione Garlic Jr.") | [modifica wikitesto](/w/index.php?title=Personaggi_di_Dragon_Ball&action=edit&section=112 "Edit section's source code: Garlic Jr.")\]

Garlic Jr. (ガーリック・ジュニア[?](/wiki/Aiuto:Giapponese "Aiuto:Giapponese"), _Gārikku Junia_) è l'antagonista principale del film _[Dragon Ball Z - La vendetta divina](/wiki/Dragon_Ball_Z_-_La_vendetta_divina "Dragon Ball Z - La vendetta divina")_. In _Dragon Ball Z_ si libera dalla prigionia utilizzando il Pianeta dei Demoni come fonte di alimentazione. Dopo aver catturato Dio e Mr. Popo, fa il lavaggio del cervello a tutti gli esseri viventi del mondo con la polvere magica. Viene infine sconfitto da Gohan dopo che quest'ultimo distrugge il Pianeta dei Demoni facendolo così svanire[\[14\]](#cite_note-p58-59-14). È l'unico personaggio originale dei film ad apparire anche nella serie TV[\[22\]](#cite_note-Kanzenshuu-22). È doppiato in giapponese da [Akira Kamiya](/wiki/Akira_Kamiya "Akira Kamiya") (_La vendetta divina_) e [Shigeru Chiba](/wiki/Shigeru_Chiba "Shigeru Chiba") (_Z_) e in italiano da [Giovanni Battezzato](/wiki/Giovanni_Battezzato "Giovanni Battezzato").

#### Broly

\[[modifica](/w/index.php?title=Personaggi_di_Dragon_Ball&veaction=edit&section=113 "Modifica la sezione Broly") | [modifica wikitesto](/w/index.php?title=Personaggi_di_Dragon_Ball&action=edit&section=113 "Edit section's source code: Broly")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Broly](/wiki/Broly "Broly")**.

Broly (ブロリー[?](/wiki/Aiuto:Giapponese "Aiuto:Giapponese"), _Burorī_) è un Saiyan che appare nei film _[Dragon Ball Z - Il Super Saiyan della leggenda](/wiki/Dragon_Ball_Z_-_Il_Super_Saiyan_della_leggenda "Dragon Ball Z - Il Super Saiyan della leggenda")_, _[Dragon Ball Z - Sfida alla leggenda](/wiki/Dragon_Ball_Z_-_Sfida_alla_leggenda "Dragon Ball Z - Sfida alla leggenda")_, _[Dragon Ball Z - L'irriducibile bio-combattente](/wiki/Dragon_Ball_Z_-_L%27irriducibile_bio-combattente "Dragon Ball Z - L'irriducibile bio-combattente")_ e _[Dragon Ball Super - Broly](/wiki/Dragon_Ball_Super_-_Broly "Dragon Ball Super - Broly")_. Broly nasce con un potere più grande di molti Saiyan adulti d'élite. Da adulto diviene mentalmente instabile, al punto da andare su tutte le furie nel momento in cui riconosce Goku solamente perché da neonato questi lo aveva disturbato col suo continuo pianto dalla culla accanto alla sua. Tale condizione di instabilità mentale viene spiegata col suo essere un [Super Saiyan leggendario](/wiki/Super_Saiyan_Leggendario "Super Saiyan Leggendario") come viene raccontato nelle leggende dei Saiyan.

#### Paikuhan

\[[modifica](/w/index.php?title=Personaggi_di_Dragon_Ball&veaction=edit&section=114 "Modifica la sezione Paikuhan") | [modifica wikitesto](/w/index.php?title=Personaggi_di_Dragon_Ball&action=edit&section=114 "Edit section's source code: Paikuhan")\]

Paikuhan (パイクーハン[?](/wiki/Aiuto:Giapponese "Aiuto:Giapponese"), _Paikūhan_) è un alieno che diventa amico di Goku durante la sua permanenza nell'aldilà. Nonostante sia un personaggio apparso esclusivamente nell'anime, Paikuhan è stato ideato e disegnato da Toriyama, che per le sue espressioni facciali si è basato su quelle di Piccolo[\[38\]](#cite_note-38). Paikuhan ha avuto la possibilità di mantenere il proprio corpo e allenarsi nell'aldilà con il Re Kaioh dell'Ovest, diventandone il migliore allievo. Partecipa al [torneo dell'aldilà](/wiki/Glossario_di_Dragon_Ball#Torneo_dell'aldilà "Glossario di Dragon Ball"), dove sconfigge molti avversari prima di arrivare in finale con Goku. Si dimostra allo stesso livello del Saiyan, ma viene infine sconfitto, dopo che Goku scopre il punto debole della sua tecnica Lampo Tonante. È doppiato in giapponese da [Hikaru Midorikawa](/wiki/Hikaru_Midorikawa "Hikaru Midorikawa") e in italiano da [Paolo Sesana](/wiki/Paolo_Sesana "Paolo Sesana").

Note
----

\[[modifica](/w/index.php?title=Personaggi_di_Dragon_Ball&veaction=edit&section=115 "Modifica la sezione Note") | [modifica wikitesto](/w/index.php?title=Personaggi_di_Dragon_Ball&action=edit&section=115 "Edit section's source code: Note")\]

1.  [**^**](#cite_ref-1) (JA) Dragon Ball Super Exciting Guide: Character Volume (DRAGON BALL 超エキサイティングガイド[?](/wiki/Aiuto:Giapponese "Aiuto:Giapponese")), [Shūeisha](/wiki/Sh%C5%ABeisha "Shūeisha"), 3 aprile 2009, pp. 91–95, [ISBN](/wiki/ISBN "ISBN") [978-4-08-874804-7](/wiki/Speciale:RicercaISBN/978-4-08-874804-7 "Speciale:RicercaISBN/978-4-08-874804-7").
2.  [**^**](#cite_ref-2) [_Daizenshū 2_](#CITEREF''Daizenshū_2''), p. 6.
3.  [**^**](#cite_ref-3) [_Daizenshū 1_](#CITEREF''Daizenshū_1''), pp. 206–207.
4.  **^** _[a](#cite_ref-daizenshu2p46_4-0)_ _[b](#cite_ref-daizenshu2p46_4-1)_ [_Daizenshū 2_](#CITEREF''Daizenshū_2''), p. 46.
5.  **^** _[a](#cite_ref-daizenshu2p261_5-0)_ _[b](#cite_ref-daizenshu2p261_5-1)_ _[c](#cite_ref-daizenshu2p261_5-2)_ [_Daizenshū 2_](#CITEREF''Daizenshū_2''), pp. 261-264.
6.  **^** _[a](#cite_ref-p60-61_6-0)_ _[b](#cite_ref-p60-61_6-1)_ _[c](#cite_ref-p60-61_6-2)_ [_Daizenshū 7_](#CITEREF''Daizenshū_7''), pp. 60-61.
7.  **^** _[a](#cite_ref-p64-65_7-0)_ _[b](#cite_ref-p64-65_7-1)_ [_Daizenshū 7_](#CITEREF''Daizenshū_7''), pp. 64-65.
8.  [**^**](#cite_ref-8) (EN) Matthew Erao, [Dragon Ball: 15 Things You Didn't Know About Tien](https://screenrant.com/dragon-ball-15-things-you-didnt-know-about-tien/), su screenrant.com, 11 gennaio 2017. URL consultato il 12 febbraio 2019.
9.  [**^**](#cite_ref-9) [_Daizenshū 2_](#CITEREF''Daizenshū_2''), p. 130.
10.  [**^**](#cite_ref-10) [_Daizenshū 4_](#CITEREF''Daizenshū_4''), p. 69.
11.  [**^**](#cite_ref-11) [_Daizenshū 2_](#CITEREF''Daizenshū_2''), p. 261.
12.  [**^**](#cite_ref-12) [_Dragon Ball GT Perfect Files vol. 2_](#CITEREF''Dragon_Ball_GT_Perfect_Files_vol._2''), p. 77.
13.  **^** _[a](#cite_ref-p70-71_13-0)_ _[b](#cite_ref-p70-71_13-1)_ _[c](#cite_ref-p70-71_13-2)_ [_Daizenshū 7_](#CITEREF''Daizenshū_7''), pp. 70-71.
14.  **^** _[a](#cite_ref-p58-59_14-0)_ _[b](#cite_ref-p58-59_14-1)_ _[c](#cite_ref-p58-59_14-2)_ _[d](#cite_ref-p58-59_14-3)_ _[e](#cite_ref-p58-59_14-4)_ _[f](#cite_ref-p58-59_14-5)_ [_Daizenshū 7_](#CITEREF''Daizenshū_7''), pp. 58-59.
15.  [**^**](#cite_ref-15) (EN) [Dragon Ball Super Extra Chapter 1](https://web.archive.org/web/20190215071310/http://www.kanzenshuu.com/manga/spin-offs/dragon-ball-super/extra-01/), su kanzenshuu.com. URL consultato il 1º ottobre 2016 (archiviato dall'url originale il 15 febbraio 2019).
16.  [**^**](#cite_ref-16) [_Daizenshū 7_](#CITEREF''Daizenshū_7''), p. 69.
17.  **^** _[a](#cite_ref-p72-73_17-0)_ _[b](#cite_ref-p72-73_17-1)_ [_Daizenshū 7_](#CITEREF''Daizenshū_7''), pp. 72-73.
18.  [**^**](#cite_ref-18) _Dragon Ball 3: Gokuden_.
19.  [**^**](#cite_ref-19) _Dragon Ball Evergreen Edition_, capitolo 367 - Il nuovo Piccolo vs Diciassette.
20.  **^** _[a](#cite_ref-p74-75_20-0)_ _[b](#cite_ref-p74-75_20-1)_ _[c](#cite_ref-p74-75_20-2)_ _[d](#cite_ref-p74-75_20-3)_ [_Daizenshū 7_](#CITEREF''Daizenshū_7''), pp. 74-75.
21.  **^** _[a](#cite_ref-p54-55_21-0)_ _[b](#cite_ref-p54-55_21-1)_ [_Daizenshū 7_](#CITEREF''Daizenshū_7''), pp. 54-55.
22.  **^** _[a](#cite_ref-Kanzenshuu_22-0)_ _[b](#cite_ref-Kanzenshuu_22-1)_ (EN) [Past Editors (+ Toriyama) Round-Table Discussion - 2nd Round](http://www.kanzenshuu.com/translations/daizenshuu-2-shenlong-times/), su kanzenshuu.com. URL consultato il 16 marzo 2014.
23.  [**^**](#cite_ref-23) Intervista di Nirazaki Tihashiberi ad Akira Toriyama su _Super Otaku Magazine_ #289.
24.  **^** _[a](#cite_ref-p68-69_24-0)_ _[b](#cite_ref-p68-69_24-1)_ _[c](#cite_ref-p68-69_24-2)_ _[d](#cite_ref-p68-69_24-3)_ [_Daizenshū 7_](#CITEREF''Daizenshū_7''), pp. 68-69.
25.  **^** _[a](#cite_ref-p62-63_25-0)_ _[b](#cite_ref-p62-63_25-1)_ _[c](#cite_ref-p62-63_25-2)_ _[d](#cite_ref-p62-63_25-3)_ [_Daizenshū 7_](#CITEREF''Daizenshū_7''), pp. 62-63.
26.  [**^**](#cite_ref-ep23_26-0) _Dragon Ball Super_, [episodio 23](/wiki/Episodi_di_Dragon_Ball_Super#ep23 "Episodi di Dragon Ball Super").
27.  [**^**](#cite_ref-27) (EN) [Akira Toriyama-sensei Super Q&A!!](http://www.kanzenshuu.com/translations/episode-bardock-akira-toriyama-super-qa/), su kanzenshuu.com. URL consultato il 31 maggio 2017.
28.  **^** _[a](#cite_ref-nomi_28-0)_ _[b](#cite_ref-nomi_28-1)_ [Dragon Ball, Toriyama rivela finalmente i nomi di C17 e C18!](https://web.archive.org/web/20141103025202/http://www.jigoku.it/news/4252/dragon-ball-toriyama-rivela-finalmente-i-nomi-di-c17-e-c18/), su jigoku.it, 3 maggio 2014. URL consultato il 3 novembre 2014 (archiviato dall'url originale il 3 novembre 2014).
29.  [**^**](#cite_ref-29) Carlo A. Montori, [Dragon Ball GT: Super C-17](https://web.archive.org/web/20160302165810/http://www.badcomics.it/2015/01/dragon-ball-gt-super-c-17/43169/), su badcomics.it, 24 gennaio 2015. URL consultato l'11 febbraio 2019 (archiviato dall'url originale il 2 marzo 2016).
30.  [**^**](#cite_ref-30) (EN) [Translations | Dragon Ball Full Color: Artificial Humans & Cell Arc Volume #03 Q&A](http://www.kanzenshuu.com/translations/db-full-color-artificial-humans-cell-arc-03/), su kanzenshuu.com. URL consultato l'11 febbraio 2019.
31.  [**^**](#cite_ref-31) [_Daizenshū 7_](#CITEREF''Daizenshū_7'').
32.  **^** _[a](#cite_ref-p56-57_32-0)_ _[b](#cite_ref-p56-57_32-1)_ _[c](#cite_ref-p56-57_32-2)_ [_Daizenshū 7_](#CITEREF''Daizenshū_7''), pp. 56-57.
33.  [**^**](#cite_ref-33) [_Daizenshū 1_](#CITEREF''Daizenshū_1''), pp. 28-31.
34.  [**^**](#cite_ref-34) (EN) Ramsey Isler, [What's Wrong With Dragon Ball Z Part Two](https://www.ign.com/articles/2008/04/11/whats-wrong-with-dragon-ball-z-part-two), su ign.com, [IGN](/wiki/IGN_\(sito_web\) "IGN (sito web)"), 11 aprile 2008. URL consultato il 23 marzo 2014.
35.  [**^**](#cite_ref-35) Booklet _Dragon Ball Z_ DVD collection n. 34.
36.  [**^**](#cite_ref-36) [_Dragon Ball Super_](#CITEREFDragon_Ball), volume 21, capitolo 91.
37.  [**^**](#cite_ref-37) [_Daizenshū 7_](#CITEREF''Daizenshū_7''), pp. 66-67.
38.  [**^**](#cite_ref-38) (JA) Akira Toriyama, TV Anime Guide: Dragon Ball Z Son Goku Densetsu, [Shūeisha](/wiki/Sh%C5%ABeisha "Shūeisha"), 3 ottobre 2003, p. 136, [ISBN](/wiki/ISBN "ISBN") [4-08-873546-3](/wiki/Speciale:RicercaISBN/4-08-873546-3 "Speciale:RicercaISBN/4-08-873546-3").

Bibliografia
------------

\[[modifica](/w/index.php?title=Personaggi_di_Dragon_Ball&veaction=edit&section=116 "Modifica la sezione Bibliografia") | [modifica wikitesto](/w/index.php?title=Personaggi_di_Dragon_Ball&action=edit&section=116 "Edit section's source code: Bibliografia")\]

*   (JA) [Akira Toriyama](/wiki/Akira_Toriyama "Akira Toriyama"), Dragon Ball Daizenshū 1 - Complete Illustrations (Dragon Ball 大全集 1 - Complete Illustrations[?](/wiki/Aiuto:Giapponese "Aiuto:Giapponese")), [Shūeisha](/wiki/Sh%C5%ABeisha "Shūeisha"), 25 giugno 1995, [ISBN](/wiki/ISBN "ISBN") [4-08-782754-2](/wiki/Speciale:RicercaISBN/4-08-782754-2 "Speciale:RicercaISBN/4-08-782754-2").
*   (JA) Akira Toriyama, Dragon Ball Daizenshū 2 - Story Guide (Dragon Ball 大全集 2 - Story Guide[?](/wiki/Aiuto:Giapponese "Aiuto:Giapponese")), [Shūeisha](/wiki/Sh%C5%ABeisha "Shūeisha"), 9 agosto 1995, [ISBN](/wiki/ISBN "ISBN") [4-08-782752-6](/wiki/Speciale:RicercaISBN/4-08-782752-6 "Speciale:RicercaISBN/4-08-782752-6").
*   (JA) Akira Toriyama, Dragon Ball Daizenshū 4 - World Guide (Dragon Ball 大全集 4 - World Guide[?](/wiki/Aiuto:Giapponese "Aiuto:Giapponese")), [Shūeisha](/wiki/Sh%C5%ABeisha "Shūeisha"), 9 ottobre 1995, [ISBN](/wiki/ISBN "ISBN") [4-08-782754-2](/wiki/Speciale:RicercaISBN/4-08-782754-2 "Speciale:RicercaISBN/4-08-782754-2").
*   (JA) Akira Toriyama, Dragon Ball Daizenshū 7 - Dragon Ball Encyclopedia (Dragon Ball 大全集 7 - Dragon Ball Encyclopedia[?](/wiki/Aiuto:Giapponese "Aiuto:Giapponese")), [Shūeisha](/wiki/Sh%C5%ABeisha "Shūeisha"), 25 febbraio 1996, [ISBN](/wiki/ISBN "ISBN") [4-08-782756-9](/wiki/Speciale:RicercaISBN/4-08-782756-9 "Speciale:RicercaISBN/4-08-782756-9").
*   (JA) Akira Toriyama, Dragon Ball GT Perfect Files vol. 2 (版ドラゴンボールGTパーフェクトファイル vol．2[?](/wiki/Aiuto:Giapponese "Aiuto:Giapponese")), [Shūeisha](/wiki/Sh%C5%ABeisha "Shūeisha"), 17 dicembre 1997, [ISBN](/wiki/ISBN "ISBN") [4-08-874090-4](/wiki/Speciale:RicercaISBN/4-08-874090-4 "Speciale:RicercaISBN/4-08-874090-4").

Voci correlate
--------------

\[[modifica](/w/index.php?title=Personaggi_di_Dragon_Ball&veaction=edit&section=117 "Modifica la sezione Voci correlate") | [modifica wikitesto](/w/index.php?title=Personaggi_di_Dragon_Ball&action=edit&section=117 "Edit section's source code: Voci correlate")\]

*   [Personaggi di Dragon Ball GT](/wiki/Personaggi_di_Dragon_Ball_GT "Personaggi di Dragon Ball GT")
*   [Personaggi di Dragon Ball Super](/wiki/Personaggi_di_Dragon_Ball_Super "Personaggi di Dragon Ball Super")

Collegamenti esterni
--------------------

\[[modifica](/w/index.php?title=Personaggi_di_Dragon_Ball&veaction=edit&section=118 "Modifica la sezione Collegamenti esterni") | [modifica wikitesto](/w/index.php?title=Personaggi_di_Dragon_Ball&action=edit&section=118 "Edit section's source code: Collegamenti esterni")\]

*   [Dragon Ball](https://www.antoniogenna.net/doppiaggio/anim/dragonball.htm), su [Il mondo dei doppiatori](/wiki/Il_mondo_dei_doppiatori "Il mondo dei doppiatori"), AntonioGenna.net.
*   [Dragon Ball Z](https://www.antoniogenna.net/doppiaggio/anim/dragonballz.htm), su [Il mondo dei doppiatori](/wiki/Il_mondo_dei_doppiatori "Il mondo dei doppiatori"), AntonioGenna.net.
*   [Dragon Ball GT](https://www.antoniogenna.net/doppiaggio/anim/dragonballgt.htm), su [Il mondo dei doppiatori](/wiki/Il_mondo_dei_doppiatori "Il mondo dei doppiatori"), AntonioGenna.net.
*   [Dragon Ball Super](https://www.antoniogenna.net/doppiaggio/anim/dragonballsuper.htm), su [Il mondo dei doppiatori](/wiki/Il_mondo_dei_doppiatori "Il mondo dei doppiatori"), AntonioGenna.net.
*   (EN) [Scheda sull'anime Dragon Ball](https://www.animenewsnetwork.com/encyclopedia/anime.php?id=243), [Anime News Network](/wiki/Anime_News_Network "Anime News Network"). Per l'elenco dei doppiatori giapponesi di _Dragon Ball_.
*   (EN) [Scheda sull'anime Dragon Ball Z](https://www.animenewsnetwork.com/encyclopedia/anime.php?id=244), [Anime News Network](/wiki/Anime_News_Network "Anime News Network"). Per l'elenco dei doppiatori giapponesi di _Dragon Ball Z_.
*   (EN) [Scheda sull'anime Dragon Ball GT](https://www.animenewsnetwork.com/encyclopedia/anime.php?id=616), [Anime News Network](/wiki/Anime_News_Network "Anime News Network"). Per l'elenco dei doppiatori giapponesi di _Dragon Ball GT_.
*   (EN) [Scheda sull'anime Dragon Ball Kai](https://www.animenewsnetwork.com/encyclopedia/anime.php?id=10877), [Anime News Network](/wiki/Anime_News_Network "Anime News Network"). Per l'elenco dei doppiatori giapponesi di _Dragon Ball Kai_.
*   (EN) [Scheda sull'anime Dragon Ball Super](https://www.animenewsnetwork.com/encyclopedia/anime.php?id=17006), [Anime News Network](/wiki/Anime_News_Network "Anime News Network"). Per l'elenco dei doppiatori giapponesi di _Dragon Ball Super_.

[V](/wiki/Template:Dragon_Ball "Template:Dragon Ball") · [D](/wiki/Discussioni_template:Dragon_Ball "Discussioni template:Dragon Ball") · [M](https://it.wikipedia.org/w/index.php?title=Template:Dragon_Ball&action=edit)

_[Dragon Ball](/wiki/Dragon_Ball "Dragon Ball")_ di [Akira Toriyama](/wiki/Akira_Toriyama "Akira Toriyama")

Manga

_[Dragon Ball](/wiki/Dragon_Ball "Dragon Ball")_ ([Capitoli](/wiki/Capitoli_di_Dragon_Ball "Capitoli di Dragon Ball")) **·** _[Episodio di Bardack](/wiki/Dragon_Ball_-_Episodio_di_Bardack "Dragon Ball - Episodio di Bardack")_ **·** _[Dragon Ball Super](/wiki/Dragon_Ball_Super#Manga "Dragon Ball Super")_

[![](//upload.wikimedia.org/wikipedia/commons/thumb/f/fa/DB_Icon.png/60px-DB_Icon.png)](/wiki/File:DB_Icon.png)

Anime

Serie tv e ONA

_[Dragon Ball](/wiki/Dragon_Ball_\(serie_animata\) "Dragon Ball (serie animata)")_ ([Episodi](/wiki/Episodi_di_Dragon_Ball "Episodi di Dragon Ball")) **·** _[Dragon Ball Z](/wiki/Dragon_Ball_Z "Dragon Ball Z")_ ([Episodi](/wiki/Episodi_di_Dragon_Ball_Z "Episodi di Dragon Ball Z")) **·** _[Dragon Ball GT](/wiki/Dragon_Ball_GT "Dragon Ball GT")_ ([Episodi](/wiki/Episodi_di_Dragon_Ball_GT "Episodi di Dragon Ball GT")) **·** _[Dragon Ball Kai](/wiki/Dragon_Ball_Kai "Dragon Ball Kai")_ ([Episodi](/wiki/Episodi_di_Dragon_Ball_Kai "Episodi di Dragon Ball Kai")) **·** _[Dragon Ball Super](/wiki/Dragon_Ball_Super "Dragon Ball Super")_ ([Episodi](/wiki/Episodi_di_Dragon_Ball_Super "Episodi di Dragon Ball Super")) **·** _[Super Dragon Ball Heroes](/wiki/Super_Dragon_Ball_Heroes_\(serie_animata\) "Super Dragon Ball Heroes (serie animata)")_

Speciali tv e OAV

_[Dragon Ball Z - Le origini del mito](/wiki/Dragon_Ball_Z_-_Le_origini_del_mito "Dragon Ball Z - Le origini del mito")_ **·** _[Dragon Ball Z - La storia di Trunks](/wiki/Dragon_Ball_Z_-_La_storia_di_Trunks "Dragon Ball Z - La storia di Trunks")_ **·** _[Dragon Ball Z Gaiden: Saiyajin zetsumetsu keikaku](/wiki/Dragon_Ball_Z_Gaiden:_Saiyajin_zetsumetsu_keikaku "Dragon Ball Z Gaiden: Saiyajin zetsumetsu keikaku")_ **·** _[Dragon Ball GT - L'ultima battaglia](/wiki/Dragon_Ball_GT_-_L%27ultima_battaglia "Dragon Ball GT - L'ultima battaglia")_ **·** _[Dragon Ball - Piano per lo sterminio dei Super Saiyan](/wiki/Dragon_Ball_-_Piano_per_lo_sterminio_dei_Super_Saiyan "Dragon Ball - Piano per lo sterminio dei Super Saiyan")_

[Film](/wiki/Film_di_Dragon_Ball "Film di Dragon Ball")

_Dragon Ball_

_[La leggenda delle sette sfere](/wiki/Dragon_Ball_-_La_leggenda_delle_sette_sfere "Dragon Ball - La leggenda delle sette sfere")_ **·** _[La bella addormentata a Castel Demonio](/wiki/Dragon_Ball_-_La_bella_addormentata_a_Castel_Demonio "Dragon Ball - La bella addormentata a Castel Demonio")_ **·** _[Il torneo di Miifan](/wiki/Dragon_Ball_-_Il_torneo_di_Miifan "Dragon Ball - Il torneo di Miifan")_ **·** _[Il cammino dell'eroe](/wiki/Dragon_Ball_-_Il_cammino_dell%27eroe "Dragon Ball - Il cammino dell'eroe")_

_Dragon Ball Z_

_[La vendetta divina](/wiki/Dragon_Ball_Z_-_La_vendetta_divina "Dragon Ball Z - La vendetta divina")_ **·** _[Il più forte del mondo](/wiki/Dragon_Ball_Z_-_Il_pi%C3%B9_forte_del_mondo "Dragon Ball Z - Il più forte del mondo")_ **·** _[La grande battaglia per il destino del mondo](/wiki/Dragon_Ball_Z_-_La_grande_battaglia_per_il_destino_del_mondo "Dragon Ball Z - La grande battaglia per il destino del mondo")_ **·** _[La sfida dei guerrieri invincibili](/wiki/Dragon_Ball_Z_-_La_sfida_dei_guerrieri_invincibili "Dragon Ball Z - La sfida dei guerrieri invincibili")_ **·** _[Il destino dei Saiyan](/wiki/Dragon_Ball_Z_-_Il_destino_dei_Saiyan "Dragon Ball Z - Il destino dei Saiyan")_ **·** _[L'invasione di Neo Namek](/wiki/Dragon_Ball_Z_-_L%27invasione_di_Neo_Namek "Dragon Ball Z - L'invasione di Neo Namek")_ **·** _[I tre Super Saiyan](/wiki/Dragon_Ball_Z_-_I_tre_Super_Saiyan "Dragon Ball Z - I tre Super Saiyan")_ **·** _[Il Super Saiyan della leggenda](/wiki/Dragon_Ball_Z_-_Il_Super_Saiyan_della_leggenda "Dragon Ball Z - Il Super Saiyan della leggenda")_ **·** _[La minaccia del demone malvagio](/wiki/Dragon_Ball_Z_-_La_minaccia_del_demone_malvagio "Dragon Ball Z - La minaccia del demone malvagio")_ **·** _[Sfida alla leggenda](/wiki/Dragon_Ball_Z_-_Sfida_alla_leggenda "Dragon Ball Z - Sfida alla leggenda")_ **·** _[L'irriducibile bio-combattente](/wiki/Dragon_Ball_Z_-_L%27irriducibile_bio-combattente "Dragon Ball Z - L'irriducibile bio-combattente")_ **·** _[Il diabolico guerriero degli inferi](/wiki/Dragon_Ball_Z_-_Il_diabolico_guerriero_degli_inferi "Dragon Ball Z - Il diabolico guerriero degli inferi")_ **·** _[L'eroe del pianeta Conuts](/wiki/Dragon_Ball_Z_-_L%27eroe_del_pianeta_Conuts "Dragon Ball Z - L'eroe del pianeta Conuts")_ **·** _[La battaglia degli dei](/wiki/Dragon_Ball_Z_-_La_battaglia_degli_dei "Dragon Ball Z - La battaglia degli dei")_ **·** _[La resurrezione di 'F'](/wiki/Dragon_Ball_Z_-_La_resurrezione_di_%27F%27 "Dragon Ball Z - La resurrezione di 'F'")_

_Dragon Ball Super_

_[Broly](/wiki/Dragon_Ball_Super_-_Broly "Dragon Ball Super - Broly")_ **·** _[Super Hero](/wiki/Dragon_Ball_Super_-_Super_Hero "Dragon Ball Super - Super Hero")_

Altri

_[Dragon Ball - Il film](/wiki/Dragon_Ball_-_Il_film "Dragon Ball - Il film")_ **·** _[Ossu! Kaette kita Son Goku to nakama-tachi!!](/wiki/Dragon_Ball:_Ossu!_Kaette_kita_Son_Goku_to_nakama-tachi!! "Dragon Ball: Ossu! Kaette kita Son Goku to nakama-tachi!!")_ **·** _[Dragonball Evolution](/wiki/Dragonball_Evolution "Dragonball Evolution")_

Musica

Edizione giapponese (_[Cha-La Head-Cha-La](/wiki/Cha-La_Head-Cha-La "Cha-La Head-Cha-La")_ **·** _[We Gotta Power](/wiki/We_Gotta_Power "We Gotta Power")_ **·** _[Dan dan kokoro hikareteku](/wiki/Dan_dan_kokoro_hikareteku "Dan dan kokoro hikareteku")_ **·** [Colonne sonore di _Dragon Ball Kai_](/wiki/Colonne_sonore_di_Dragon_Ball_Kai "Colonne sonore di Dragon Ball Kai")) **·** Edizione italiana (_[Dragon Ball Super Kame Hame Ha](/wiki/Dragon_Ball_Super_Kame_Hame_Ha "Dragon Ball Super Kame Hame Ha")_ **·** _[Dragon Ball/What's My Destiny Dragon Ball](/wiki/Dragon_Ball/What%27s_My_Destiny_Dragon_Ball "Dragon Ball/What's My Destiny Dragon Ball")_)

[Videogiochi](/wiki/Videogiochi_di_Dragon_Ball "Videogiochi di Dragon Ball")

_[Super Butōden](/wiki/Dragon_Ball_Z:_Super_But%C5%8Dden "Dragon Ball Z: Super Butōden")_ **·** _[Ultimate Battle 22](/wiki/Dragon_Ball_Z:_Ultimate_Battle_22 "Dragon Ball Z: Ultimate Battle 22")_ **·** _[Dragon Ball: Final Bout](/wiki/Dragon_Ball:_Final_Bout "Dragon Ball: Final Bout")_ **·** _[Budokai](/wiki/Dragon_Ball_Z:_Budokai "Dragon Ball Z: Budokai")_ (_[2](/wiki/Dragon_Ball_Z:_Budokai_2 "Dragon Ball Z: Budokai 2")_ **·** _[3](/wiki/Dragon_Ball_Z:_Budokai_3 "Dragon Ball Z: Budokai 3")_) **·** _[Budokai Tenkaichi](/wiki/Dragon_Ball_Z:_Budokai_Tenkaichi "Dragon Ball Z: Budokai Tenkaichi")_ (_[2](/wiki/Dragon_Ball_Z:_Budokai_Tenkaichi_2 "Dragon Ball Z: Budokai Tenkaichi 2")_ **·** _[3](/wiki/Dragon_Ball_Z:_Budokai_Tenkaichi_3 "Dragon Ball Z: Budokai Tenkaichi 3")_) **·** _[Burst Limit](/wiki/Dragon_Ball_Z:_Burst_Limit "Dragon Ball Z: Burst Limit")_ **·** _[Infinite World](/wiki/Dragon_Ball_Z:_Infinite_World "Dragon Ball Z: Infinite World")_ **·** _[Revenge of King Piccolo](/wiki/Dragon_Ball:_Revenge_of_King_Piccolo "Dragon Ball: Revenge of King Piccolo")_ **·** _[Raging Blast](/wiki/Dragon_Ball:_Raging_Blast "Dragon Ball: Raging Blast")_ (_[2](/wiki/Dragon_Ball:_Raging_Blast_2 "Dragon Ball: Raging Blast 2")_) **·** _[Ultimate Tenkaichi](/wiki/Dragon_Ball_Z:_Ultimate_Tenkaichi "Dragon Ball Z: Ultimate Tenkaichi")_ **·** _[Online](/wiki/Dragon_Ball_Online "Dragon Ball Online")_ **·** _[Heroes](/wiki/Dragon_Ball_Heroes "Dragon Ball Heroes")_ **·** _[Battle of Z](/wiki/Dragon_Ball_Z:_Battle_of_Z "Dragon Ball Z: Battle of Z")_ **·** _[Xenoverse](/wiki/Dragon_Ball_Xenoverse "Dragon Ball Xenoverse")_ (_[2](/wiki/Dragon_Ball_Xenoverse_2 "Dragon Ball Xenoverse 2")_) **·** _[FighterZ](/wiki/Dragon_Ball_FighterZ "Dragon Ball FighterZ")_ **·** _[Kakarot](/wiki/Dragon_Ball_Z:_Kakarot "Dragon Ball Z: Kakarot")_ **·** _[Sparking! Zero](/wiki/Dragon_Ball:_Sparking!_Zero "Dragon Ball: Sparking! Zero")_

Personaggi

Liste

Personaggi di _Dragon Ball_ **·** [Personaggi di _Dragon Ball GT_](/wiki/Personaggi_di_Dragon_Ball_GT "Personaggi di Dragon Ball GT") **·** [Personaggi di _Dragon Ball Super_](/wiki/Personaggi_di_Dragon_Ball_Super "Personaggi di Dragon Ball Super")

Singoli

[Goku](/wiki/Goku "Goku") **·** [Bulma](/wiki/Bulma "Bulma") **·** [Maestro Muten](/wiki/Maestro_Muten "Maestro Muten") **·** [Yamcha](/wiki/Yamcha "Yamcha") **·** [Crilin](/wiki/Crilin "Crilin") **·** [Tenshinhan](/wiki/Tenshinhan "Tenshinhan") **·** [Piccolo](/wiki/Piccolo_\(personaggio\) "Piccolo (personaggio)") **·** [Gohan](/wiki/Gohan "Gohan") **·** [Vegeta](/wiki/Vegeta "Vegeta") **·** [Freezer](/wiki/Freezer_\(personaggio\) "Freezer (personaggio)") **·** [Bardack](/wiki/Bardack "Bardack") **·** [Trunks](/wiki/Trunks "Trunks") **·** [Numero 18](/wiki/Numero_18 "Numero 18") **·** [Cell](/wiki/Cell_\(personaggio\) "Cell (personaggio)") **·** [Mr. Satan](/wiki/Mr._Satan "Mr. Satan") **·** [Goten](/wiki/Goten "Goten") **·** [Majin Bu](/wiki/Majin_Bu "Majin Bu") **·** [Pan](/wiki/Pan_\(personaggio\) "Pan (personaggio)") **·** [Baby](/wiki/Baby_\(Dragon_Ball\) "Baby (Dragon Ball)") **·** [Broly](/wiki/Broly "Broly")

Altro

[Cosmologia](/wiki/Cosmologia_di_Dragon_Ball "Cosmologia di Dragon Ball") **·** [Glossario](/wiki/Glossario_di_Dragon_Ball "Glossario di Dragon Ball") ([Sfere del drago](/wiki/Sfere_del_drago "Sfere del drago") **·** [Saiyan](/wiki/Saiyan "Saiyan")) **·** [Tecniche di combattimento](/wiki/Tecniche_di_Dragon_Ball "Tecniche di Dragon Ball") ([Kamehameha](/wiki/Kamehameha_\(Dragon_Ball\) "Kamehameha (Dragon Ball)") **·** [Fusione](/wiki/Fusione_\(Dragon_Ball\) "Fusione (Dragon Ball)"))

[![ ](//upload.wikimedia.org/wikipedia/commons/thumb/d/da/Wikipe-tan_face.svg/25px-Wikipe-tan_face.svg.png)](/wiki/File:Wikipe-tan_face.svg "Anime e manga") **[Portale Anime e manga](/wiki/Portale:Anime_e_manga "Portale:Anime e manga")**: accedi alle voci di Wikipedia che trattano di anime e manga