 

![](//upload.wikimedia.org/wikipedia/commons/thumb/b/bc/Nota_disambigua.svg/18px-Nota_disambigua.svg.png) [Disambiguazione](/wiki/Aiuto:Disambiguazione "Aiuto:Disambiguazione") – Se stai cercando altri significati, vedi **[Mar Nero (disambigua)](/wiki/Mar_Nero_\(disambigua\) "Mar Nero (disambigua)")**.

Mar Nero

[![](//upload.wikimedia.org/wikipedia/commons/thumb/f/fb/Black_Sea_Nasa_May_25_2004.jpg/260px-Black_Sea_Nasa_May_25_2004.jpg)](/wiki/File:Black_Sea_Nasa_May_25_2004.jpg)

Il Mar Nero da satellite

Parte di

[Mar Mediterraneo](/wiki/Mar_Mediterraneo "Mar Mediterraneo")

Stati

 [![Bandiera della Turchia](//upload.wikimedia.org/wikipedia/commons/thumb/b/b4/Flag_of_Turkey.svg/20px-Flag_of_Turkey.svg.png)](/wiki/File:Flag_of_Turkey.svg "Bandiera della Turchia")[Turchia](/wiki/Turchia "Turchia")  
 [![Bandiera della Bulgaria](//upload.wikimedia.org/wikipedia/commons/thumb/9/9a/Flag_of_Bulgaria.svg/20px-Flag_of_Bulgaria.svg.png)](/wiki/File:Flag_of_Bulgaria.svg "Bandiera della Bulgaria")[Bulgaria](/wiki/Bulgaria "Bulgaria")  
 [![Bandiera della Romania](//upload.wikimedia.org/wikipedia/commons/thumb/7/73/Flag_of_Romania.svg/20px-Flag_of_Romania.svg.png)](/wiki/File:Flag_of_Romania.svg "Bandiera della Romania")[Romania](/wiki/Romania "Romania")  
 [![Bandiera dell'Ucraina](//upload.wikimedia.org/wikipedia/commons/thumb/4/49/Flag_of_Ukraine.svg/20px-Flag_of_Ukraine.svg.png)](/wiki/File:Flag_of_Ukraine.svg "Bandiera dell'Ucraina")[Ucraina](/wiki/Ucraina "Ucraina")  
 [![Bandiera della Russia](//upload.wikimedia.org/wikipedia/commons/thumb/f/f3/Flag_of_Russia.svg/20px-Flag_of_Russia.svg.png)](/wiki/File:Flag_of_Russia.svg "Bandiera della Russia")[Russia](/wiki/Russia "Russia")  
 [![Bandiera della Georgia](//upload.wikimedia.org/wikipedia/commons/thumb/0/0f/Flag_of_Georgia.svg/20px-Flag_of_Georgia.svg.png)](/wiki/File:Flag_of_Georgia.svg "Bandiera della Georgia")[Georgia](/wiki/Georgia "Georgia")

Stato parzialmente riconosciuto:

[![Bandiera dell'Abcasia](//upload.wikimedia.org/wikipedia/commons/thumb/7/7a/Flag_of_the_Republic_of_Abkhazia.svg/20px-Flag_of_the_Republic_of_Abkhazia.svg.png)](/wiki/File:Flag_of_the_Republic_of_Abkhazia.svg "Bandiera dell'Abcasia") [Abkhazia](/wiki/Abkhazia "Abkhazia")

[Coordinate](/wiki/Coordinate_geografiche "Coordinate geografiche")

[43°30′N 34°30′E](/wiki/Speciale:Map/10/43.5/34.5/it)43°30′N, 34°30′E

Dimensioni

[Superficie](/wiki/Area "Area")

436 400 [km²](/wiki/Chilometro_quadrato "Chilometro quadrato")

Lunghezza

1 175 [km](/wiki/Chilometro "Chilometro")

Larghezza

600 [km](/wiki/Chilometro "Chilometro")

Profondità massima

2212 [m](/wiki/Metro "Metro")

[Volume](/wiki/Volume "Volume")

547 000 [km³](/wiki/Chilometro_cubo "Chilometro cubo")

Sviluppo costiero

3 400 [km](/wiki/Chilometro "Chilometro")

Idrografia

Origine

[Mar Paratetide](/wiki/Paratetide "Paratetide")

[Bacino idrografico](/wiki/Bacino_idrografico "Bacino idrografico")

2 milioni di [km²](/wiki/Chilometro_quadrato "Chilometro quadrato")

Immissari principali

[Danubio](/wiki/Danubio "Danubio"), [Dnepr](/wiki/Dnepr "Dnepr"), [Rioni](/wiki/Rioni "Rioni"), [Kızılırmak](/wiki/K%C4%B1z%C4%B1l%C4%B1rmak "Kızılırmak") e [Buh Meridionale](/wiki/Buh_Meridionale "Buh Meridionale")

[Salinità](/wiki/Salinit%C3%A0 "Salinità")

17‰ in superficie

[Isole](/wiki/Isola "Isola")

[12](/wiki/Isole_del_Mar_Nero "Isole del Mar Nero")

![Mappa di localizzazione: Mar Mediterraneo](//upload.wikimedia.org/wikipedia/commons/thumb/4/42/Relief_Map_of_Mediterranean_Sea.png/260px-Relief_Map_of_Mediterranean_Sea.png)

[![Mar Nero](//upload.wikimedia.org/wikipedia/commons/thumb/0/0c/Red_pog.svg/8px-Red_pog.svg.png)](http://www.openstreetmap.org/?mlat=43.5&mlon=34.5&zoom=3 "Mar Nero")

Mar Nero

[Modifica dati su Wikidata](https://www.wikidata.org/wiki/Q166 "d:Q166") **·** [Manuale](/wiki/Template:Massa_d%27acqua/man "Template:Massa d'acqua/man")

Il **Mar Nero** (in [ucraino](/wiki/Lingua_ucraina "Lingua ucraina") Чорне море[?](/wiki/Aiuto:Cirillico "Aiuto:Cirillico"), _Čorne more_; in [russo](/wiki/Lingua_russa "Lingua russa") Чёрное море[?](/wiki/Aiuto:Cirillico "Aiuto:Cirillico"), _Čërnoe more_; in [bulgaro](/wiki/Lingua_bulgara "Lingua bulgara") Черно море[?](/wiki/Aiuto:Cirillico "Aiuto:Cirillico"), _Černo more_; in [romeno](/wiki/Lingua_romena "Lingua romena") _Marea Neagră_; in [turco](/wiki/Lingua_turca "Lingua turca") _Karadeniz_; in [georgiano](/wiki/Lingua_georgiana "Lingua georgiana") შავი ზღვა[?](/wiki/Aiuto:Georgiano "Aiuto:Georgiano"), _Shavi zghva_) o, più raramente, **Mare Pontico**[\[1\]](#cite_note-1)[\[2\]](#cite_note-2) (in [greco antico](/wiki/Lingua_greca_antica "Lingua greca antica"): Πόντος Εὔξεινος[?](/wiki/Aiuto:Greco_antico "Aiuto:Greco antico"), _Póntos Éuxeinos_) è un [mare interno](/wiki/Mare_interno "Mare interno") situato tra l'[Europa sud](/wiki/Europa_meridionale "Europa meridionale")\-[orientale](/wiki/Europa_orientale "Europa orientale") e l'[Asia minore](/wiki/Asia_minore "Asia minore"), collegato al [Mar d'Azov](/wiki/Mar_d%27Azov "Mar d'Azov") tramite lo [stretto di Kerč'](/wiki/Stretto_di_Ker%C4%8D%27 "Stretto di Kerč'") e al [Mare di Marmara](/wiki/Mare_di_Marmara "Mare di Marmara") (che a sua volta, tramite lo [stretto dei Dardanelli](/wiki/Stretto_dei_Dardanelli "Stretto dei Dardanelli"), è collegato al [mar Egeo](/wiki/Mar_Egeo "Mar Egeo"), che fa parte del [Mediterraneo](/wiki/Mar_Mediterraneo "Mar Mediterraneo")) tramite lo [stretto del Bosforo.](/wiki/Bosforo "Bosforo")

Indice
------

*   [1 Etimologia](#Etimologia)
*   [2 Descrizione](#Descrizione)
    *   [2.1 Caratteristiche fisiche](#Caratteristiche_fisiche)
    *   [2.2 Fiumi e canali navigabili](#Fiumi_e_canali_navigabili)
    *   [2.3 Isole](#Isole)
    *   [2.4 Clima](#Clima)
    *   [2.5 Origini](#Origini)
*   [3 Ambiente](#Ambiente)
    *   [3.1 Fauna](#Fauna)
        *   [3.1.1 Fauna ittica](#Fauna_ittica)
*   [4 Politica](#Politica)
    *   [4.1 Paesi bagnati](#Paesi_bagnati)
*   [5 Aspetti economici](#Aspetti_economici)
*   [6 Aspetti ambientali](#Aspetti_ambientali)
*   [7 Note](#Note)
*   [8 Voci correlate](#Voci_correlate)
*   [9 Altri progetti](#Altri_progetti)
*   [10 Collegamenti esterni](#Collegamenti_esterni)

Etimologia
----------

\[[modifica](/w/index.php?title=Mar_Nero&veaction=edit&section=1 "Modifica la sezione Etimologia") | [modifica wikitesto](/w/index.php?title=Mar_Nero&action=edit&section=1 "Edit section's source code: Etimologia")\]

Il Mar Nero era chiamato dai [greci](/wiki/Antica_Grecia "Antica Grecia") Πόντος Εὔξεινος, _Póntos Éuxeinos_, in [italiano](/wiki/Lingua_italiana "Lingua italiana") _Ponto Eusino_, ossia "mare ospitale"; il termine più antico, tuttavia, era Πόντος Ἄξεινος, _Póntos Áxeinos_, cioè "mare inospitale", e, in tempi precedenti all'[epoca classica](/wiki/Grecia_antica#Età_classica "Grecia antica"), il nome originario era stato modificato per motivi [apotropaici](/wiki/Apotropaico "Apotropaico"). L'etimologia di ἄξεινος è discussa: è possibile che sia un adattamento del nome [scitico](/wiki/Sciti "Sciti") assimilabile all'aggettivo [avestico](/wiki/Avestico "Avestico") _akhshaēna_ "oscuro", "nero"[\[3\]](#cite_note-3), assonante alla parola greca che oggi conosciamo.

Mentre nella tradizione toponomastica italiana il Mar Nero veniva denominato, in [epoca medievale](/wiki/Medioevo "Medioevo") e [rinascimentale](/wiki/Rinascimento "Rinascimento"), _Mare Maggiore_, venne chiamato _Svartahaf_ ("mare nero", appunto) già nell'opera cosmografica [Heimskringla](/wiki/Heimskringla "Heimskringla") dell'[islandese](/wiki/Islanda "Islanda") [Snorri Sturluson](/wiki/Snorri_Sturluson "Snorri Sturluson") nel XIII secolo, il che depone evidentemente a favore di un uso anche medievale di questa denominazione.

La denominazione moderna, tuttavia, è arrivata in Europa tramite la [lingua turca](/wiki/Lingua_turca "Lingua turca")[\[4\]](#cite_note-ref_A-4): in turco il Mar Nero si chiama _Kara Deniz_ ("mare nero"), mentre il [mar Mediterraneo](/wiki/Mar_Mediterraneo "Mar Mediterraneo") si chiama _Ak Deniz_ ("mare bianco"). Secondo una tradizione uralo-altaica che si è conservata anche tra le popolazioni giunte nel continente americano attraverso lo stretto di Bering, i punti cardinali sono caratterizzati da quattro colori: nord-nero, est-dorato, ovest-rosso, sud-bianco. I nomi _Kara Deniz_ e _Ak Deniz_ nascono quindi per indicare "mare del nord" e "mare del sud" visti in relazione alla [penisola anatolica](/wiki/Penisola_anatolica "Penisola anatolica")[\[4\]](#cite_note-ref_A-4). Tramite la sua traduzione in [francese](/wiki/Lingua_francese "Lingua francese") (_Mer Noire_), il nome si è diffuso in tutta [Europa](/wiki/Europa "Europa") nel corso del XVII e del XVIII secolo e si è imposto, nelle rispettive traduzioni, in quasi tutte le lingue moderne.

Descrizione
-----------

\[[modifica](/w/index.php?title=Mar_Nero&veaction=edit&section=2 "Modifica la sezione Descrizione") | [modifica wikitesto](/w/index.php?title=Mar_Nero&action=edit&section=2 "Edit section's source code: Descrizione")\]

La sua superficie è pari a circa 436400 [km²](/wiki/Chilometro_quadrato "Chilometro quadrato") (escludendo il Mar d'Azov)[\[5\]](#cite_note-5) con una [salinità](/wiki/Salinit%C3%A0 "Salinità") pari a circa il 17‰ (poco meno della metà della salinità media del Mare Mediterraneo): in profondità, oltre i 150 [m](/wiki/Metro "Metro"), questo valore aumenta drasticamente. Il punto più profondo si trova a 2 212 m, mentre nel centro la profondità è di circa 1 830 m.[\[6\]](#cite_note-6) I flussi di acqua in ingresso, attraverso il Bosforo, sono di circa 200 [km³](/wiki/Metro_cubo "Metro cubo") (200 miliardi di metri cubi) all'anno. Il suo [bacino imbrifero](/wiki/Bacino_idrografico "Bacino idrografico") è molto ampio (2 milioni di km²); dalle aree circostanti riceve [acque dolci](/wiki/Acque_dolci "Acque dolci") per un totale di circa 320 km³ all'anno. I [fiumi](/wiki/Fiume "Fiume") più importanti che vi sfociano sono il [Danubio](/wiki/Danubio "Danubio"), il [Dnepr](/wiki/Dnepr "Dnepr"), il [Rioni](/wiki/Rioni "Rioni"), il [Kizilirmark](/wiki/K%C4%B1z%C4%B1l%C4%B1rmak "Kızılırmak") e il [Buh Meridionale](/wiki/Buh_Meridionale "Buh Meridionale").

### Caratteristiche fisiche

\[[modifica](/w/index.php?title=Mar_Nero&veaction=edit&section=3 "Modifica la sezione Caratteristiche fisiche") | [modifica wikitesto](/w/index.php?title=Mar_Nero&action=edit&section=3 "Edit section's source code: Caratteristiche fisiche")\]

Il Mar Nero riceve circa 350 km³ l'anno di acque dolci da parte dei grandi fiumi europei sopra citati e ulteriori circa 300 km³ per le precipitazioni, contro circa 350 km³ di [evaporazione](/wiki/Evaporazione "Evaporazione"). Questo determina un attivo di 300 km³ di acqua dolce, che in parte si riversa nel [mar Mediterraneo](/wiki/Mar_Mediterraneo "Mar Mediterraneo") attraverso il [Bosforo](/wiki/Bosforo "Bosforo"). Misurazioni eseguite attraverso [satelliti geostazionari](/wiki/Satellite_geostazionario "Satellite geostazionario") descrivono un sovraslivellamento del Mar Nero rispetto al Mar di Marmara dai 30 ai 50 cm, intervallo dato non dalle [maree](/wiki/Maree "Maree") ma dalle variazioni stagionali della portata dei fiumi. Dal Bosforo entra nel Mar Nero l'acqua salata del Mediterraneo, che, essendo più densa e pesante, non si mescola con lo strato superficiale di 100–130 m di acqua salmastra. Al di sotto di tale interfaccia ([picnoclino](/wiki/Picnoclino "Picnoclino")), vi è un ambiente sostanzialmente deserto, il più grande sistema marino [anossico](/wiki/Evento_anossico "Evento anossico"): in assenza di una corrente diretta dalla superficie in profondità e viceversa, non vi è ricambio di [ossigeno](/wiki/Ossigeno "Ossigeno"). Inoltre, il decadimento nelle profondità di [materia organica](/wiki/Materia_organica "Materia organica") aumenta l'anossia poiché alcuni microrganismi [estremofili](/wiki/Estremofilo "Estremofilo") riescono a vivere consumando, al posto dell'ossigeno, il [solfato](/wiki/Solfato "Solfato") e rilasciando come scarto [solfuro di idrogeno](/wiki/Solfuro_di_idrogeno "Solfuro di idrogeno") (H2S) e [diossido di carbonio](/wiki/Diossido_di_carbonio "Diossido di carbonio") (CO2). Per contro la scarsissima presenza di [microrganismi](/wiki/Microrganismi "Microrganismi") e di ossigeno ha permesso a svariate spedizioni di alta profondità di recuperare manufatti e scafi di navi risalenti a migliaia di anni fa.

### Fiumi e canali navigabili

\[[modifica](/w/index.php?title=Mar_Nero&veaction=edit&section=4 "Modifica la sezione Fiumi e canali navigabili") | [modifica wikitesto](/w/index.php?title=Mar_Nero&action=edit&section=4 "Edit section's source code: Fiumi e canali navigabili")\]

Dal [Bosforo](/wiki/Bosforo "Bosforo") si accede al mar Mediterraneo e, attraverso lo [stretto di Kerč](/wiki/Stretto_di_Ker%C4%8D "Stretto di Kerč"), al Mar d'Azov. Tramite canali è assicurato l'accesso ai fiumi [Don](/wiki/Don_\(fiume_Russia\) "Don (fiume Russia)") e [Volga](/wiki/Volga "Volga"), al [mar Caspio](/wiki/Mar_Caspio "Mar Caspio"), al [mar Baltico](/wiki/Mar_Baltico "Mar Baltico") e al [mar Bianco](/wiki/Mar_Bianco "Mar Bianco"), nonché, tramite il [Danubio](/wiki/Danubio "Danubio") e il [Canale Reno-Meno-Danubio](/wiki/Canale_Reno-Meno-Danubio "Canale Reno-Meno-Danubio"), al [Mare del Nord](/wiki/Mare_del_Nord "Mare del Nord").

### Isole

\[[modifica](/w/index.php?title=Mar_Nero&veaction=edit&section=5 "Modifica la sezione Isole") | [modifica wikitesto](/w/index.php?title=Mar_Nero&action=edit&section=5 "Edit section's source code: Isole")\]

![](//upload.wikimedia.org/wikipedia/commons/thumb/8/87/Magnifying_glass_icon_mgx2.svg/18px-Magnifying_glass_icon_mgx2.svg.png) Lo stesso argomento in dettaglio: **[Isole del Mar Nero](/wiki/Isole_del_Mar_Nero "Isole del Mar Nero")**.

[![](//upload.wikimedia.org/wikipedia/commons/thumb/3/36/Zmeinyi-sea.JPG/220px-Zmeinyi-sea.JPG)](/wiki/File:Zmeinyi-sea.JPG)

[Isola dei Serpenti](/wiki/Isola_dei_Serpenti_\(Ucraina\) "Isola dei Serpenti (Ucraina)")

Nonostante le rispettabili dimensioni, il bacino pontico è particolarmente povero di isole. Ricordiamo l'[isola di Sant'Anastasia](/w/index.php?title=Isola_di_Sant%27Anastasia&action=edit&redlink=1 "Isola di Sant'Anastasia (la pagina non esiste)"), l'[isola di San Cirillo](/wiki/Isola_di_San_Cirillo "Isola di San Cirillo"), l'[isola di Sant'Ivan](/wiki/Isola_di_Sant%27Ivan "Isola di Sant'Ivan"), l'[isola di San Tommaso](/w/index.php?title=Isola_di_San_Tommaso&action=edit&redlink=1 "Isola di San Tommaso (la pagina non esiste)"), l'[isola di Peuce](/w/index.php?title=Isola_di_Peuce&action=edit&redlink=1 "Isola di Peuce (la pagina non esiste)"), l'[isola di Sacalinu Mare](/w/index.php?title=Isola_di_Sacalinu_Mare&action=edit&redlink=1 "Isola di Sacalinu Mare (la pagina non esiste)"), l'[isola di Sacalinu Mic](/w/index.php?title=Isola_di_Sacalinu_Mic&action=edit&redlink=1 "Isola di Sacalinu Mic (la pagina non esiste)") e l'[isola dei Serpenti](/wiki/Isola_dei_Serpenti_\(Ucraina\) "Isola dei Serpenti (Ucraina)"). Sono tutte di dimensioni modeste e le prime quattro appartengono alla Bulgaria, le successive tre alla Romania e l'ultima all'Ucraina, ma rivendicata dallo Stato rumeno. In territorio turco sono l'[Isola di Kefken](/wiki/Isola_di_Kefken "Isola di Kefken"), l'[Isola di Oreke](/w/index.php?title=Isola_di_Oreke&action=edit&redlink=1 "Isola di Oreke (la pagina non esiste)") e l'[Isola di Giresun](/w/index.php?title=Isola_di_Giresun&action=edit&redlink=1 "Isola di Giresun (la pagina non esiste)"), a differenza delle prime citate, che sono [europee](/wiki/Europa "Europa"), queste ultime si trovano in [Asia](/wiki/Asia "Asia").

### Clima

\[[modifica](/w/index.php?title=Mar_Nero&veaction=edit&section=6 "Modifica la sezione Clima") | [modifica wikitesto](/w/index.php?title=Mar_Nero&action=edit&section=6 "Edit section's source code: Clima")\]

Le variazioni climatiche nella regione pontica sono influenzate dall'[Oscillazione Nord Atlantica](/wiki/Oscillazione_Nord_Atlantica "Oscillazione Nord Atlantica"); il clima è tendenzialmente atlantico.

### Origini

\[[modifica](/w/index.php?title=Mar_Nero&veaction=edit&section=7 "Modifica la sezione Origini") | [modifica wikitesto](/w/index.php?title=Mar_Nero&action=edit&section=7 "Edit section's source code: Origini")\]

[![](//upload.wikimedia.org/wikipedia/commons/thumb/d/d5/Bosphorus_aerial_view.jpg/220px-Bosphorus_aerial_view.jpg)](/wiki/File:Bosphorus_aerial_view.jpg)

[Bosforo](/wiki/Bosforo "Bosforo")

Il Mar Nero si è generato dal Mare Sarmatico o [Paratetide](/wiki/Paratetide "Paratetide"), anticamente situato a est del Mediterraneo; una volta creatasi una separazione tra questi due enormi specchi d'acqua, la Paratetide restò senza sbocco verso gli oceani e cominciò a regredire fino al punto di dividersi in tre mari minori separati tra di loro: il Mar Nero, il [mar Caspio](/wiki/Mar_Caspio "Mar Caspio") e il [lago d'Aral](/wiki/Lago_d%27Aral "Lago d'Aral")[\[7\]](#cite_note-7)[\[8\]](#cite_note-8), tutti e tre caratterizzati dalla comune tendenza a rimpicciolirsi, seppure a fasi alterne, a causa dell'evaporazione; mentre, però, il livello del Mar Nero risalì circa ottomila anni fa a partire dal momento della ritrovata connessione con il Mediterraneo[\[9\]](#cite_note-9), il Caspio rimaneva un mare chiuso e continuò la tendenza al declino; oggi, quindi, il suo livello è notevolmente inferiore a quello del Mar Nero, che, in seguito all'apertura naturale formatasi presso il [Bosforo](/wiki/Bosforo "Bosforo") e i [Dardanelli](/wiki/Dardanelli "Dardanelli"), riceve parte delle sue acque dal Mediterraneo.

La riapertura del varco di connessione con il Mediterraneo rialzò il livello del Mar Nero con un flusso superficiale di acqua salata, che, unita a quella afferente dai fiumi, creò uno strato idrico superficiale meno salato di quello già presente nel bacino. Per effetto della relativamente bassa velocità di innalzamento del livello, della modesta profondità del [Bosforo](/wiki/Bosforo "Bosforo") e del fatto che lo strato inferiore era più denso, i due strati non si mescolarono, e quindi la condizione di diversa densità si è a oggi conservata. Come condizione aggiuntiva di mare chiuso e orientato in direzione est-ovest, esso inoltre ha modeste correnti marine dovute all'[effetto di Coriolis](/wiki/Forza_di_Coriolis "Forza di Coriolis"), che riguardano solo gli strati superficiali; questo mancato rimescolamento, evidenziato dalla permanenza di diverse densità saline dell'acqua, ha prodotto una quasi immobilità degli strati profondi, il mancato contatto di questi con l'atmosfera e, quindi, una condizione [anossica](/wiki/Anossia "Anossia") di tali strati. Si ha quindi assenza di vita [aerobia](/wiki/Aerobiosi "Aerobiosi") in profondità.

La velocità di cambiamento di livello del Mar Nero dopo l'apertura del varco del Bosforo (diversi centimetri al giorno) può avere provocato effetti devastanti sulle popolazioni residenti nelle basse pianure e sulle sponde del varco. La progressiva modifica di territorio dovuta alla modifica del livello dell'acqua e il fatto che tali eventi sono relativamente recenti (circa ottomila anni fa) può essere causa che tali eventi siano stati riportati nella memoria umana sotto forma di [diluvio universale](/wiki/Diluvio_universale "Diluvio universale").

Ambiente
--------

\[[modifica](/w/index.php?title=Mar_Nero&veaction=edit&section=8 "Modifica la sezione Ambiente") | [modifica wikitesto](/w/index.php?title=Mar_Nero&action=edit&section=8 "Edit section's source code: Ambiente")\]

### Fauna

\[[modifica](/w/index.php?title=Mar_Nero&veaction=edit&section=9 "Modifica la sezione Fauna") | [modifica wikitesto](/w/index.php?title=Mar_Nero&action=edit&section=9 "Edit section's source code: Fauna")\]

Le [aree umide](/wiki/Zona_umida "Zona umida") costiere offrono riparo a molte specie marine e sono, inoltre, un importante punto di transito e nidificazione di numerose specie di uccelli. Il 75% degli uccelli presenti si concentra nella zona del [delta del Danubio](/wiki/Delta_del_Danubio "Delta del Danubio") dove si trovano il [marangone minore](/wiki/Phalacrocorax_pygmeus "Phalacrocorax pygmeus"), l'[oca collorosso](/wiki/Branta_ruficollis "Branta ruficollis") (nidifica qui circa un decimo della popolazione mondiale), il [pellicano bianco](/wiki/Pelecanus_onocrotalus "Pelecanus onocrotalus"), il [pellicano riccio](/wiki/Pelecanus_crispus "Pelecanus crispus") e l'[aquila dalla coda bianca](/wiki/Haliaeetus_albicilla "Haliaeetus albicilla"). Nel Mar Nero sono presenti quattro specie di [mammiferi](/wiki/Mammiferi "Mammiferi"): la [foca monaca](/wiki/Monachus_monachus "Monachus monachus"), a forte rischio di [estinzione](/wiki/Estinzione "Estinzione"), e tre specie di [delfini](/wiki/Delfino "Delfino"), il [tursiope](/wiki/Tursiops_truncatus "Tursiops truncatus"), il [delfino comune](/wiki/Delphinus_delphis "Delphinus delphis") e la [focena comune](/wiki/Phocoena_phocoena "Phocoena phocoena").

#### Fauna ittica

\[[modifica](/w/index.php?title=Mar_Nero&veaction=edit&section=10 "Modifica la sezione Fauna ittica") | [modifica wikitesto](/w/index.php?title=Mar_Nero&action=edit&section=10 "Edit section's source code: Fauna ittica")\]

Nel mar Nero sono presenti duecentouno specie di pesci, in maggioranza [pesci ossei](/wiki/Osteichthyes "Osteichthyes") comprese sette di [storioni](/wiki/Acipenseridae "Acipenseridae") mentre sono molto rari i [pesci cartilaginei](/wiki/Chondrichthyes "Chondrichthyes"). La fauna ittica del mar Nero è composta da un insieme di specie marine provenienti dal mar Mediterraneo e specie di acqua dolce o salmastra originatesi nella Paratetide, queste ultime più diffuse nelle aree a minore salinità. Particolarmente diffusi sono i [ghiozzi](/wiki/Gobiidae "Gobiidae"), con molte specie [endemiche](/wiki/Endemismo "Endemismo"), e il genere _[Alosa](/wiki/Alosa "Alosa")_[\[10\]](#cite_note-10). Negli anni '80 è stato introdotto lo [ctenoforo](/wiki/Ctenophora "Ctenophora") [alieno](/wiki/Specie_alloctona "Specie alloctona") _[Mnemiopsis leidyi](/wiki/Mnemiopsis_leidyi "Mnemiopsis leidyi")_ che ha causato un vero disastro ecologico e il crollo del pescato. _M. leidyi_ infatti compete con gli stadi giovanili dei pesci nutrendosi di [zooplancton](/wiki/Zooplancton "Zooplancton") e preda direttamente le larve dei pesci[\[11\]](#cite_note-11).

*   [![](//upload.wikimedia.org/wikipedia/commons/thumb/0/00/Black_sea_fauna_jelly_01.jpg/80px-Black_sea_fauna_jelly_01.jpg)](/wiki/File:Black_sea_fauna_jelly_01.jpg)
    
*   [![](//upload.wikimedia.org/wikipedia/commons/thumb/0/07/Black_sea_fauna_actinia_01.jpg/120px-Black_sea_fauna_actinia_01.jpg)](/wiki/File:Black_sea_fauna_actinia_01.jpg)
    
*   [![](//upload.wikimedia.org/wikipedia/commons/thumb/d/de/Black_sea_fauna_goby_01.jpg/120px-Black_sea_fauna_goby_01.jpg)](/wiki/File:Black_sea_fauna_goby_01.jpg)
    
*   [![](//upload.wikimedia.org/wikipedia/commons/thumb/4/46/Black_sea_fauna_stingray_01.jpg/120px-Black_sea_fauna_stingray_01.jpg)](/wiki/File:Black_sea_fauna_stingray_01.jpg)
    

Politica
--------

\[[modifica](/w/index.php?title=Mar_Nero&veaction=edit&section=11 "Modifica la sezione Politica") | [modifica wikitesto](/w/index.php?title=Mar_Nero&action=edit&section=11 "Edit section's source code: Politica")\]

### Paesi bagnati

\[[modifica](/w/index.php?title=Mar_Nero&veaction=edit&section=12 "Modifica la sezione Paesi bagnati") | [modifica wikitesto](/w/index.php?title=Mar_Nero&action=edit&section=12 "Edit section's source code: Paesi bagnati")\]

[![](//upload.wikimedia.org/wikipedia/commons/thumb/5/5a/Black_Sea_map_it.png/300px-Black_Sea_map_it.png)](/wiki/File:Black_Sea_map_it.png)

I paesi bagnati dal Mar Nero

[![](//upload.wikimedia.org/wikipedia/commons/thumb/8/82/Vexilographic_maps_of_Pontic_littoral_by_end_of_13th-17th_century.svg/300px-Vexilographic_maps_of_Pontic_littoral_by_end_of_13th-17th_century.svg.png)](/wiki/File:Vexilographic_maps_of_Pontic_littoral_by_end_of_13th-17th_century.svg)

I principali porti sviluppatisi sul Mar Nero tra il XIII e il XVII secolo

Si affacciano sulle sue rive:

*    [![Bandiera della Turchia](//upload.wikimedia.org/wikipedia/commons/thumb/b/b4/Flag_of_Turkey.svg/20px-Flag_of_Turkey.svg.png)](/wiki/File:Flag_of_Turkey.svg "Bandiera della Turchia")[Turchia](/wiki/Turchia "Turchia")
*    [![Bandiera della Bulgaria](//upload.wikimedia.org/wikipedia/commons/thumb/9/9a/Flag_of_Bulgaria.svg/20px-Flag_of_Bulgaria.svg.png)](/wiki/File:Flag_of_Bulgaria.svg "Bandiera della Bulgaria")[Bulgaria](/wiki/Bulgaria "Bulgaria")
*    [![Bandiera della Romania](//upload.wikimedia.org/wikipedia/commons/thumb/7/73/Flag_of_Romania.svg/20px-Flag_of_Romania.svg.png)](/wiki/File:Flag_of_Romania.svg "Bandiera della Romania")[Romania](/wiki/Romania "Romania")
*    [![Bandiera dell'Ucraina](//upload.wikimedia.org/wikipedia/commons/thumb/4/49/Flag_of_Ukraine.svg/20px-Flag_of_Ukraine.svg.png)](/wiki/File:Flag_of_Ukraine.svg "Bandiera dell'Ucraina")[Ucraina](/wiki/Ucraina "Ucraina")
*    [![Bandiera della Russia](//upload.wikimedia.org/wikipedia/commons/thumb/f/f3/Flag_of_Russia.svg/20px-Flag_of_Russia.svg.png)](/wiki/File:Flag_of_Russia.svg "Bandiera della Russia")[Russia](/wiki/Russia "Russia")
*    [![Bandiera della Georgia](//upload.wikimedia.org/wikipedia/commons/thumb/0/0f/Flag_of_Georgia.svg/20px-Flag_of_Georgia.svg.png)](/wiki/File:Flag_of_Georgia.svg "Bandiera della Georgia")[Georgia](/wiki/Georgia "Georgia")

Stato parzialmente riconosciuto :

*   [![Bandiera dell'Abcasia](//upload.wikimedia.org/wikipedia/commons/thumb/7/7a/Flag_of_the_Republic_of_Abkhazia.svg/20px-Flag_of_the_Republic_of_Abkhazia.svg.png)](/wiki/File:Flag_of_the_Republic_of_Abkhazia.svg "Bandiera dell'Abcasia") [Abkhazia](/wiki/Abkhazia "Abkhazia")

Le città più importanti sulle sue coste sono: [Istanbul](/wiki/Istanbul "Istanbul") (precedentemente chiamata [Costantinopoli](/wiki/Costantinopoli "Costantinopoli") e [Bisanzio](/wiki/Bisanzio "Bisanzio")), [Burgas](/wiki/Burgas "Burgas"), [Varna](/wiki/Varna_\(Bulgaria\) "Varna (Bulgaria)"), [Costanza](/wiki/Costanza_\(Romania\) "Costanza (Romania)"), [Tulcea](/wiki/Tulcea "Tulcea"), [Jalta](/wiki/Jalta "Jalta"), [Čornomors'k](/wiki/%C4%8Cornomors%27k "Čornomors'k"), [Odessa](/wiki/Odessa "Odessa"), [Sebastopoli](/wiki/Sebastopoli "Sebastopoli"), [Soči](/wiki/So%C4%8Di "Soči"), [Novorossijsk](/wiki/Novorossijsk "Novorossijsk"), [Batumi](/wiki/Batumi "Batumi"), [Trebisonda](/wiki/Trebisonda "Trebisonda"), [Samsun](/wiki/Samsun "Samsun"), [Zonguldak](/wiki/Zonguldak "Zonguldak").

Aspetti economici
-----------------

\[[modifica](/w/index.php?title=Mar_Nero&veaction=edit&section=13 "Modifica la sezione Aspetti economici") | [modifica wikitesto](/w/index.php?title=Mar_Nero&action=edit&section=13 "Edit section's source code: Aspetti economici")\]

I paesi litoranei pontici, insieme a [Armenia](/wiki/Armenia "Armenia"), [Azerbaigian](/wiki/Azerbaigian "Azerbaigian"), [Grecia](/wiki/Grecia "Grecia") e [Moldavia](/wiki/Moldavia "Moldavia"), nel 1992 hanno formato l'[Organizzazione per la cooperazione economica del Mar Nero](/wiki/Organizzazione_per_la_cooperazione_economica_del_Mar_Nero "Organizzazione per la cooperazione economica del Mar Nero") (in [inglese](/wiki/Lingua_inglese "Lingua inglese") _Organisation of the Black Sea Economic Cooperation_ - BSEC) con sede a [Istanbul](/wiki/Istanbul "Istanbul"). L'organizzazione ha lo scopo di sostenere lo sviluppo economico della regione.

Aspetti ambientali
------------------

\[[modifica](/w/index.php?title=Mar_Nero&veaction=edit&section=14 "Modifica la sezione Aspetti ambientali") | [modifica wikitesto](/w/index.php?title=Mar_Nero&action=edit&section=14 "Edit section's source code: Aspetti ambientali")\]

[![](//upload.wikimedia.org/wikipedia/commons/thumb/2/24/Morzeczarne1.jpg/260px-Morzeczarne1.jpg)](/wiki/File:Morzeczarne1.jpg)

Costa bulgara

L'area del Mar Nero rientra nelle zone sotto tutela da parte dell'[ACCOBAMS](/w/index.php?title=ACCOBAMS&action=edit&redlink=1 "ACCOBAMS (la pagina non esiste)") ("Agreement on the Conservation of Cetaceans of the Black Sea, Mediterranean Sea and Contiguous Atlantic Area") che stabilisce delle regole per la protezione dei [cetacei](/wiki/Cetacei "Cetacei") e, nel caso del Mar Nero, dei [tursiopi](/wiki/Tursiops_truncatus "Tursiops truncatus").

Note
----

\[[modifica](/w/index.php?title=Mar_Nero&veaction=edit&section=15 "Modifica la sezione Note") | [modifica wikitesto](/w/index.php?title=Mar_Nero&action=edit&section=15 "Edit section's source code: Note")\]

1.  [**^**](#cite_ref-1) [Pontico > significato - Dizionario italiano De Mauro](https://dizionario.internazionale.it/parola/www.internazionale.it), su Internazionale. URL consultato il 14 ottobre 2022.
2.  [**^**](#cite_ref-2) [pòntico¹ in Vocabolario - Treccani](https://www.treccani.it/vocabolario/pontico1), su www.treccani.it. URL consultato il 14 ottobre 2022.
3.  [**^**](#cite_ref-3) [Ponto Eusino nell'Enciclopedia Treccani](http://www.treccani.it/enciclopedia/ponto-eusino/), su treccani.it. URL consultato il 12 gennaio 2013 ([archiviato](https://web.archive.org/web/20130103111413/http://www.treccani.it/enciclopedia/ponto-eusino/) il 3 gennaio 2013).
4.  **^** _[a](#cite_ref-ref_A_4-0)_ _[b](#cite_ref-ref_A_4-1)_ Franco Cardini, _Il turco a Vienna_, Laterza, 2011 [ISBN 978-88-420-8879-0](/wiki/Speciale:RicercaISBN/9788842088790)
5.  [**^**](#cite_ref-5) [scheda del Mare Nero a cura dell'Università del Delaware](https://web.archive.org/web/20101101191959/http://www.ceoe.udel.edu/blacksea/geography/index.html), su ceoe.udel.edu. URL consultato il 07-11-2010 (archiviato dall'url originale il 1º novembre 2010).
6.  [**^**](#cite_ref-6) [scheda sul Mare Nero sul sito della European commission environment](https://web.archive.org/web/20081114143619/http://ec.europa.eu/environment/enlarg/blackseafactsfigures_en.htm), su ec.europa.eu. URL consultato il 07-11-2010 (archiviato dall'url originale il 14 novembre 2008).
7.  [**^**](#cite_ref-7) [Treccani, lemma _Mar Caspio_](http://www.treccani.it/enciclopedia/mare-caspio_%28Enciclopedia-Italiana%29/), su treccani.it. URL consultato il 14 ottobre 2013 ([archiviato](https://web.archive.org/web/20131012003301/http://www.treccani.it/enciclopedia/mare-caspio_%28Enciclopedia-Italiana%29/) il 12 ottobre 2013).
8.  [**^**](#cite_ref-8) [biologiamarina, _Mari_](http://www.biologiamarina.eu/Laghi.html)
9.  [**^**](#cite_ref-9) Gokasan, On the origin of the Bosphorus. Elsevier 1997.
10.  [**^**](#cite_ref-10) (EN) [Species in the Black Sea](https://www.fishbase.de/trophiceco/FishEcoList.php?ve_code=143), su [FishBase](/wiki/FishBase "FishBase"). URL consultato il 5 giugno 2021.
11.  [**^**](#cite_ref-11) (EN) Shiganova, T.A., Mirzoyan, Z.A., Studenikina, E.A., Volovik, S.P., Siokou-Frangou, I., Zervoudaki, S., Christou, E.D., Skirta, A.Y., Dumont, H.J., [Population development of the invader ctenophore Mnemiopsis leidyi in the Black Sea and other seas of the Mediterranean basin](https://archive.org/details/sim_marine-biology_2001-09_139_3/page/431), in Marine Biology, vol. 139, 2001, pp. 431-445.

Voci correlate
--------------

\[[modifica](/w/index.php?title=Mar_Nero&veaction=edit&section=16 "Modifica la sezione Voci correlate") | [modifica wikitesto](/w/index.php?title=Mar_Nero&action=edit&section=16 "Edit section's source code: Voci correlate")\]

*   [Teatro del Mar Nero della prima guerra mondiale](/wiki/Teatro_del_Mar_Nero_della_prima_guerra_mondiale "Teatro del Mar Nero della prima guerra mondiale")
*   [Teatro del Mar Nero della seconda guerra mondiale](/wiki/Teatro_del_Mar_Nero_della_seconda_guerra_mondiale "Teatro del Mar Nero della seconda guerra mondiale")

Altri progetti
--------------

\[[modifica](/w/index.php?title=Mar_Nero&veaction=edit&section=17 "Modifica la sezione Altri progetti") | [modifica wikitesto](/w/index.php?title=Mar_Nero&action=edit&section=17 "Edit section's source code: Altri progetti")\]

Altri progetti

*   [Wikimedia Commons](https://commons.wikimedia.org/wiki/Category:Black_Sea?uselang=it)

*   [![Collabora a Wikimedia Commons](//upload.wikimedia.org/wikipedia/commons/thumb/4/4a/Commons-logo.svg/18px-Commons-logo.svg.png)](https://commons.wikimedia.org/wiki/?uselang=it "Collabora a Wikimedia Commons") [Wikimedia Commons](https://commons.wikimedia.org/wiki/?uselang=it) contiene immagini o altri file su **[mar Nero](https://commons.wikimedia.org/wiki/Category:Black_Sea?uselang=it)**

Collegamenti esterni
--------------------

\[[modifica](/w/index.php?title=Mar_Nero&veaction=edit&section=18 "Modifica la sezione Collegamenti esterni") | [modifica wikitesto](/w/index.php?title=Mar_Nero&action=edit&section=18 "Edit section's source code: Collegamenti esterni")\]

*   (EN) Aleksey Nilovich Kosarev, Luch Mikhaylovich Fomin e Vladimir Petrovich Goncharov, [Black Sea](https://www.britannica.com/place/Black-Sea), su [Enciclopedia Britannica](/wiki/Enciclopedia_Britannica "Enciclopedia Britannica"), Encyclopædia Britannica, Inc. [![Modifica su Wikidata](//upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q166#P1417 "Modifica su Wikidata")
*   (EN) [Mar Nero](https://www.iranicaonline.org/articles/black-sea), in [Encyclopædia Iranica](/wiki/Encyclop%C3%A6dia_Iranica "Encyclopædia Iranica"), Ehsan Yarshater Center, Columbia University. [![Modifica su Wikidata](//upload.wikimedia.org/wikipedia/commons/thumb/7/73/Blue_pencil.svg/10px-Blue_pencil.svg.png)](https://www.wikidata.org/wiki/Q166#P3021 "Modifica su Wikidata")

[V](/wiki/Template:Mar_Mediterraneo "Template:Mar Mediterraneo") · [D](/w/index.php?title=Discussioni_template:Mar_Mediterraneo&action=edit&redlink=1 "Discussioni template:Mar Mediterraneo (la pagina non esiste)") · [M](https://it.wikipedia.org/w/index.php?title=Template:Mar_Mediterraneo&action=edit)

[Mar Mediterraneo](/wiki/Mar_Mediterraneo "Mar Mediterraneo")

Insenature

[Mare Adriatico](/wiki/Mare_Adriatico "Mare Adriatico") **·** [Mare di Alborán](/wiki/Mare_di_Albor%C3%A1n "Mare di Alborán") **·** [Mar d'Azov](/wiki/Mar_d%27Azov "Mar d'Azov") **·** [Mare di Corsica](/wiki/Mare_di_Corsica "Mare di Corsica") **·** [Mare di Creta](/wiki/Mare_di_Creta "Mare di Creta") **·** [Mar Egeo](/wiki/Mar_Egeo "Mar Egeo") **·** [Mar Ionio](/wiki/Mar_Ionio "Mar Ionio") **·** [Mar Libico](/wiki/Mar_Libico "Mar Libico") **·** [Mar Ligure](/wiki/Mar_Ligure "Mar Ligure") **·** [Mar di Levante](/wiki/Mar_di_Levante "Mar di Levante") **·** [Mar di Marmara](/wiki/Mar_di_Marmara "Mar di Marmara") **·** Mar Nero **·** [Mar di Sardegna](/wiki/Mar_di_Sardegna "Mar di Sardegna") **·** [Mar di Sicilia](/wiki/Mar_di_Sicilia "Mar di Sicilia") **·** [Mar Tirreno](/wiki/Mar_Tirreno "Mar Tirreno")

[![](//upload.wikimedia.org/wikipedia/commons/thumb/1/1c/Mediterranean_Sea_16.61811E_38.99124N.jpg/100px-Mediterranean_Sea_16.61811E_38.99124N.jpg)](/wiki/File:Mediterranean_Sea_16.61811E_38.99124N.jpg)

Stretti e canali principali

[Bocche di Bonifacio](/wiki/Bocche_di_Bonifacio "Bocche di Bonifacio") **·** [Bosforo](/wiki/Bosforo "Bosforo") **·** [Canale di Corinto](/wiki/Canale_di_Corinto "Canale di Corinto") **·** [Canale d'Otranto](/wiki/Canale_d%27Otranto "Canale d'Otranto") **·** [Canale di Pantelleria](/wiki/Canale_di_Pantelleria "Canale di Pantelleria") **·** [Canale di Sardegna](/wiki/Canale_di_Sardegna "Canale di Sardegna") **·** [Canale di Suez](/wiki/Canale_di_Suez "Canale di Suez") **·** [Canale di Sicilia](/wiki/Canale_di_Sicilia "Canale di Sicilia") **·** [Canale di Malta](/wiki/Canale_di_Malta "Canale di Malta") **·** [Dardanelli](/wiki/Dardanelli "Dardanelli") **·** [Stretto di Gibilterra](/wiki/Stretto_di_Gibilterra "Stretto di Gibilterra") **·** [Stretto di Messina](/wiki/Stretto_di_Messina "Stretto di Messina") **·** [Stretto di Sicilia](/wiki/Stretto_di_Sicilia "Stretto di Sicilia")

[Isole principali](/wiki/Isole_del_Mar_Mediterraneo "Isole del Mar Mediterraneo")

[![Bandiera dell'Italia](//upload.wikimedia.org/wikipedia/commons/thumb/0/03/Flag_of_Italy.svg/20px-Flag_of_Italy.svg.png)](/wiki/File:Flag_of_Italy.svg "Bandiera dell'Italia") [Sicilia](/wiki/Isola_di_Sicilia "Isola di Sicilia") **·** [![Bandiera dell'Italia](//upload.wikimedia.org/wikipedia/commons/thumb/0/03/Flag_of_Italy.svg/20px-Flag_of_Italy.svg.png)](/wiki/File:Flag_of_Italy.svg "Bandiera dell'Italia") [Sardegna](/wiki/Sardegna "Sardegna") **·** [![Bandiera di Malta](//upload.wikimedia.org/wikipedia/commons/thumb/7/73/Flag_of_Malta.svg/20px-Flag_of_Malta.svg.png)](/wiki/File:Flag_of_Malta.svg "Bandiera di Malta") [Malta](/wiki/Malta "Malta") **·**  [![Bandiera di Cipro](//upload.wikimedia.org/wikipedia/commons/thumb/d/d4/Flag_of_Cyprus.svg/20px-Flag_of_Cyprus.svg.png)](/wiki/File:Flag_of_Cyprus.svg "Bandiera di Cipro")[Cipro](/wiki/Cipro "Cipro") **·** [![Bandiera della Francia](//upload.wikimedia.org/wikipedia/commons/thumb/9/93/Flag_of_France_%281794%E2%80%931815%2C_1830%E2%80%931974%29.svg/20px-Flag_of_France_%281794%E2%80%931815%2C_1830%E2%80%931974%29.svg.png)](/wiki/File:Flag_of_France_\(1794%E2%80%931815,_1830%E2%80%931974\).svg "Bandiera della Francia") [Corsica](/wiki/Corsica "Corsica") **·** [![Bandiera della Grecia](//upload.wikimedia.org/wikipedia/commons/thumb/5/5c/Flag_of_Greece.svg/20px-Flag_of_Greece.svg.png)](/wiki/File:Flag_of_Greece.svg "Bandiera della Grecia") [Creta](/wiki/Creta_\(Grecia\) "Creta (Grecia)") **·** [![Bandiera della Grecia](//upload.wikimedia.org/wikipedia/commons/thumb/5/5c/Flag_of_Greece.svg/20px-Flag_of_Greece.svg.png)](/wiki/File:Flag_of_Greece.svg "Bandiera della Grecia") [Eubea](/wiki/Eubea "Eubea") **·** [![Bandiera della Spagna](//upload.wikimedia.org/wikipedia/commons/thumb/9/9a/Flag_of_Spain.svg/20px-Flag_of_Spain.svg.png)](/wiki/File:Flag_of_Spain.svg "Bandiera della Spagna") [Maiorca](/wiki/Maiorca "Maiorca")

[Controllo di autorità](/wiki/Aiuto:Controllo_di_autorit%C3%A0 "Aiuto:Controllo di autorità")

[VIAF](/wiki/Virtual_International_Authority_File "Virtual International Authority File") (EN) [1145541703796601641](https://viaf.org/viaf/1145541703796601641) · [BAV](/wiki/Biblioteca_apostolica_vaticana "Biblioteca apostolica vaticana") [497/2298](https://opac.vatlib.it/auth/detail/497_2298) · [LCCN](/wiki/Library_of_Congress_Control_Number "Library of Congress Control Number") (EN) [sh85014616](http://id.loc.gov/authorities/subjects/sh85014616) · [GND](/wiki/Gemeinsame_Normdatei "Gemeinsame Normdatei") (DE) [4053794-8](https://d-nb.info/gnd/4053794-8) · [BNE](/wiki/Biblioteca_nazionale_di_Spagna "Biblioteca nazionale di Spagna") (ES) [XX5418016](http://catalogo.bne.es/uhtbin/authoritybrowse.cgi?action=display&authority_id=XX5418016) [(data)](http://datos.bne.es/resource/XX5418016) · [BNF](/wiki/Biblioteca_nazionale_di_Francia "Biblioteca nazionale di Francia") (FR) [cb11956313h](https://catalogue.bnf.fr/ark:/12148/cb11956313h) [(data)](https://data.bnf.fr/ark:/12148/cb11956313h) · [J9U](/wiki/Biblioteca_nazionale_di_Israele "Biblioteca nazionale di Israele") (EN, HE) [987007283261305171](http://olduli.nli.org.il/F/?func=find-b&local_base=NLX10&find_code=UID&request=987007283261305171) · [NSK](/wiki/Biblioteca_nazionale_e_universitaria_di_Zagabria "Biblioteca nazionale e universitaria di Zagabria") (HR) [000348178](https://katalog.nsk.hr/F/?func=direct&local_base=nsk10&doc_number=000348178)

[![ ](//upload.wikimedia.org/wikipedia/commons/thumb/7/72/Flag_map_of_Bulgaria.svg/25px-Flag_map_of_Bulgaria.svg.png)](/wiki/File:Flag_map_of_Bulgaria.svg "Bulgaria") **[Portale Bulgaria](/wiki/Portale:Bulgaria "Portale:Bulgaria")**

[![ ](//upload.wikimedia.org/wikipedia/commons/thumb/c/c7/Gartoon_apps_bluefish.svg/25px-Gartoon_apps_bluefish.svg.png)](/wiki/File:Gartoon_apps_bluefish.svg "Mare") **[Portale Mare](/wiki/Portale:Mare "Portale:Mare")**

[![ ](//upload.wikimedia.org/wikipedia/commons/thumb/6/63/Romania_Logo.png/25px-Romania_Logo.png)](/wiki/File:Romania_Logo.png "Romania") **[Portale Romania](/wiki/Portale:Romania "Portale:Romania")**

[![ ](//upload.wikimedia.org/wikipedia/commons/thumb/d/dd/Russia_Flag_Map.svg/25px-Russia_Flag_Map.svg.png)](/wiki/File:Russia_Flag_Map.svg "Russia") **[Portale Russia](/wiki/Portale:Russia "Portale:Russia")**

[![ ](//upload.wikimedia.org/wikipedia/commons/thumb/4/49/Flag-map_of_Turkey.svg/25px-Flag-map_of_Turkey.svg.png)](/wiki/File:Flag-map_of_Turkey.svg "Turchia") **[Portale Turchia](/wiki/Portale:Turchia "Portale:Turchia")**

[![ ](//upload.wikimedia.org/wikipedia/commons/thumb/0/0f/Outline_of_Ukraine.svg/25px-Outline_of_Ukraine.svg.png)](/wiki/File:Outline_of_Ukraine.svg "Ucraina") **[Portale Ucraina](/wiki/Portale:Ucraina "Portale:Ucraina")**